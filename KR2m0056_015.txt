# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.448224
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷十五
<pb:KR2m0056_WYG_015-1a>¶
欽定四庫全書¶
　營造法式卷十五¶
　　　　　　　　　　　　　宋　李誡　撰¶
　塼作制度¶
　　　　用塼　　　　　壘階基¶
　　　　鋪地面　　　　牆下隔減¶
　　　　踏道　　　　　慢道¶
　　　　須彌坐　　　　塼牆¶
<pb:KR2m0056_WYG_015-1b>¶
　　　　露道　　　　　城壁水道¶
　　　　卷輂河渠口　　接甑口¶
　　　　馬臺　　　　　馬槽¶
　　　　井¶
　窰作制度¶
　　　　瓦　　　　　　塼¶
　　　　瑠璃瓦等(炒造黄/丹附)青掍瓦(滑石掍/茶土掍)¶
　　　　燒變次序　　　壘造窰¶
<pb:KR2m0056_WYG_015-2a>¶
　　塼作制度¶
　　　用塼¶
用塼之制¶
　殿閣等十一間以上用塼方二尺厚三寸¶
　殿閣等七間以上用塼方一尺七寸厚二寸八分¶
　殿閣等五間以上用塼方一尺五寸厚二寸七分¶
　殿閣廳堂亭榭等用塼方一尺三寸厚二寸五分(以/上)¶
　(用條塼並長一尺三寸廣六寸五分厚二寸五分如/階脣用壓闌塼長長二尺一寸廣一尺一寸厚二寸)¶
<pb:KR2m0056_WYG_015-2b>¶
　(五/分)¶
　　行廊小亭榭散屋等用塼方一尺二寸厚二寸(用條/塼長)¶
　(一尺二寸廣/六寸厚二寸)¶
　　城壁所用走趄塼長一尺二寸面廣五寸五分底廣¶
　　六寸厚二分趄條塼面長一尺一寸五分底長一尺¶
　　二寸廣六寸厚二寸牛頭塼長一尺三寸廣六寸五¶
　　分一壁厚二寸五分一壁厚二寸二分¶
　　　　壘階基(其名有四一日階二/曰陛三曰陔四曰墑)¶
<pb:KR2m0056_WYG_015-3a>¶
壘砌階基之制用條塼殿堂亭榭階髙四尺以下者用¶
二塼相並髙五尺以上至一丈者用三塼相並樓臺基¶
髙一丈以上至二丈者用四塼相並髙二丈至三丈以¶
上者用五塼相並髙四丈以上者用六塼相並普拍方¶
外階頭自柱心出三尺至三尺五寸(每階外細塼髙十/層其内相並塼髙)¶
(八/層)其殿堂等階若平砌每階髙一尺上收一分五釐如¶
露齦砌每塼一層上收一分(麤壘/二分)樓臺亭榭每塼一層¶
上收二分(麤壘/五分)¶
<pb:KR2m0056_WYG_015-3b>¶
　　　鋪地面¶
鋪地殿堂等地面塼之制用方塼先以兩塼面相合磨¶
令平次斫四邊以曲尺較令方正其四側斫令下棱收¶
入一分殿堂等地面每柱心内方一丈者令當心髙二¶
分方三丈者髙三分(如㕔堂廊舍等亦/可以兩椽為計)柱外階廣五尺¶
以下每一尺令自柱心起至階齦垂二分廣六尺以上¶
者垂三分其階齦壓䦨用召或亦用塼其階外散水量¶
檐上滴水逺近鋪砌向外側塼砌線道二周¶
<pb:KR2m0056_WYG_015-4a>¶
　　　牆下隔減¶
壘砌牆隔減之制殿閣外有副階者其内牆下隔減長¶
隨牆廣(下/同)其廣六尺至四尺五寸(自六尺以減五寸為/法減至四尺五寸止)¶
髙五尺至三尺四寸(自五尺以減六寸為/法至三尺四寸止)如外無副階¶
者(㕔堂/同)廣四尺至三尺五寸髙三尺至二尺四寸若廊¶
屋之類廣三尺至二尺五寸髙二尺至一尺六寸其上¶
收同階基制度¶
　　　踏道¶
<pb:KR2m0056_WYG_015-4b>¶
造踏道之制廣隨間廣每階基髙一尺底長二尺五寸¶
每一踏髙四寸廣一尺兩頰各廣一尺二寸兩頰内線¶
道各厚二寸若階基髙八塼其兩頰内地栿柱子等平¶
雙轉一周以次單轉一周退入一寸又以次單轉一周¶
當心為象眼每階基加三塼兩頰内單轉加一周若¶
階基髙二十塼以上者兩頰内平雙轉加一周踏道下¶
線道亦如之¶
　　　慢道¶
<pb:KR2m0056_WYG_015-5a>¶
壘砌慢道之制城門慢道每露臺塼基髙一尺拽脚斜長五¶
尺(其廣減露/臺一尺)廳堂等慢道每階基髙一尺拽脚斜長四尺作三¶
瓣蟬翅當中隨間之廣(取宜約度兩額及線/道並同踏道之制)每斜長一尺加四¶
寸為兩側翅瓣下之廣若作五瓣蟬翅其兩側翅瓣下取斜長¶
四分之三凡慢道面塼露齦皆深三分(如華塼即/不露齦)¶
　　　須彌坐¶
壘砌須彌坐之制共髙一十三磚以二磚相並以此為率自下¶
一層與地平上施單混肚塼一層次上牙脚塼一層(比混肚/塼下齦)¶
<pb:KR2m0056_WYG_015-5b>¶
(收入/一寸)次上罨牙塼一層(比牙脚/出三分)次上合蓮磚一層(比罨牙收入/一寸五分)次¶
上束腰塼一層(比合蓮下齦/收入一寸)次上仰蓮塼一層(比束腰/出七分)次¶
上壺門柱子塼三層(柱子比仰蓮收入一寸五/分壺門比柱子收入五分)次上罨澁¶
塼一層(比柱子/出五分)次上方澁平塼兩層(比罨澁/出五分)如髙下不同¶
約此率隨宜加減之(如殿階作須彌坐砌壘者其出入/並依角石柱制度或約此法加減)¶
　　　塼牆¶
壘塼牆之制每髙一尺底廣五寸每面斜收一寸若麤¶
砌斜收一寸三分以此為率¶
<pb:KR2m0056_WYG_015-6a>¶
　　　露道¶
砌露道之制長廣量地取宜兩邊各側砌雙線道其内¶
平鋪砌或側塼虹面疊砌兩邊各側砌四塼為線¶
　　　城壁水道¶
壘城壁水道之制隨城之髙匀分鐙踏每踏髙二尺廣¶
六寸以三塼相並(用趄/模塼)面與城平廣四尺七寸水道廣¶
一尺一寸深六寸兩邊各廣一尺八寸地下砌側塼散¶
水方六尺¶
<pb:KR2m0056_WYG_015-6b>¶
　　　卷輂河渠口¶
疊砌卷輂河渠塼口之制長廣隨所用單眼卷輂者先¶
於渠底鋪地面塼一重每河渠深一尺以二塼相並壘¶
兩壁塼髙五寸如深廣五尺以上者心内以三磚相並¶
其卷輂隨圜分側用塼(覆背/塼同)其上繳背順鋪條塼如雙¶
眼卷輂者兩壁塼以三塼相並心内以六塼相並餘並¶
同單眼卷輂之制¶
　　　接甑口¶
<pb:KR2m0056_WYG_015-7a>¶
壘接甑口之制口徑隨釡或鍋先依口徑圜様取逐層¶
塼定様斫磨口徑内以二塼相並上鋪方塼一重為面¶
(或只用條/塼覆靣)其髙隨所用(塼並倍用/純灰下)¶
　　　馬臺¶
壘馬臺之制髙一尺六寸分作兩踏上踏方二尺四寸¶
下踏廣一尺以此為率¶
　　　馬槽¶
壘馬槽之制髙二尺六寸廣三尺長隨間廣(或隨所/用之長)其下¶
<pb:KR2m0056_WYG_015-7b>¶
以五塼相並壘髙六塼其上四邊壘塼一周髙三塼次¶
於槽内四壁側倚方塼一周(其方塼後隨斜/分斫貼壘三重)方塼之上¶
鋪條塼覆面一重次於槽底鋪方塼一重為槽底面(塼/並)¶
(用純/灰下)¶
　　　井¶
甃井之制以水面徑四尺為法¶
　用塼若長一尺二寸廣六寸厚二寸條塼除抹角就¶
　圜實收長一尺視髙計之每深一丈以六百口壘五¶
<pb:KR2m0056_WYG_015-8a>¶
　十層若深廣尺寸不定皆積而計之¶
　底盤版隨水面徑料每斤廣八寸牙縫搭掌在外其¶
　厚二寸為定法¶
凡甃造井於所留水面徑外四周各廣二尺開掘其塼¶
㼧用竹并蘆蕟編夾壘及一丈閃下甃砌若舊井損缺¶
艱於修補者即於徑外各展掘一尺櫳套接壘下甃¶
　　窰作制度¶
　　　瓦(其名有二一/曰瓦二曰㽇)¶
<pb:KR2m0056_WYG_015-8b>¶
造瓦坯用細膠土不夾砂者前一日和泥造坯(鴟獸事/件同)¶
先於輪上安定札圈次套布筒以水搭泥撥圈打搭收¶
光取札并布筒㬠曝(鴟獸事件捏造火珠/之類用輪牀收托)其等第依下¶
項¶
　㼧瓦¶
　　長一尺四寸口徑六寸厚六分(仍留曝乾并燒變/所縮分數下準此)¶
　　長一尺二寸口徑五寸厚五分¶
　　長一尺口徑四寸厚四分¶
<pb:KR2m0056_WYG_015-9a>¶
　　長八寸口徑三寸五分厚三分五釐¶
　　長六寸口徑三寸厚三分¶
　　長四寸口徑二寸五分厚二分五釐¶
　瓪瓦¶
　　長一尺六寸大頭廣九寸五分厚一寸小頭廣八¶
　　寸五分厚八分¶
　　長一尺四寸大頭廣七寸厚七分小頭廣六寸厚¶
　　六分¶
<pb:KR2m0056_WYG_015-9b>¶
　　長一尺三寸大頭廣六寸五分厚六分小頭廣五¶
　　寸五分厚五分五釐¶
　　長一尺二寸大頭廣六寸厚六分小頭廣五寸厚¶
　　五分¶
　　長一尺大頭廣五寸厚五分小頭廣四寸厚四分¶
　　長八寸大頭廣四寸五分厚四分小頭廣四寸厚¶
　　三分五釐¶
　　長六寸大頭廣四寸(厚同/上)小頭廣三寸五分厚三分¶
<pb:KR2m0056_WYG_015-10a>¶
凡造瓦坯之類候曝微乾用刀剺畫每桶作四片(㼧瓦/作二)¶
(片線道瓦於每片中心/畫一道條子十字剺畫)線道條子瓦仍以水飾露明處¶
一邊¶
　　　塼(其名有四一曰甓二曰/瓴甋三曰㲄四曰㼾甎)¶
造塼坯前一日和泥打造其等第依下項¶
　方塼¶
　　二尺厚三寸¶
　　一尺七寸厚二寸八分¶
<pb:KR2m0056_WYG_015-10b>¶
　　一尺五寸厚二寸七分¶
　　一尺三寸厚二寸五分¶
　　　一尺二寸厚二寸¶
　條塼¶
　　長一尺三寸廣六寸五分厚二寸五分¶
　　長一尺二寸廣六寸厚二寸¶
　壓闌塼長二尺一寸廣一尺一寸厚二寸五分¶
　塼碇方一尺一寸五分厚四寸三分¶
<pb:KR2m0056_WYG_015-11a>¶
　牛頭塼長一尺三寸廣六寸五分一壁厚二寸五分¶
　一壁厚二寸二分¶
　走趄塼長一尺二寸面廣五寸五分底廣六寸厚二¶
　寸¶
　趄條塼面長一尺一寸五分底長一尺二寸廣六寸¶
　厚二寸¶
　鎮子塼方六寸五分厚二寸¶
凡造塼坯之制皆先用灰襯隔模匣次入泥以杖刮脫¶
<pb:KR2m0056_WYG_015-11b>¶
曝令乾¶
　　　瑠璃瓦等(炒造黄/丹附)¶
凡造瑠璃瓦等之制藥以黄丹洛河石銅末用水調匀¶
(冬月/以湯)㼧瓦於背面鴟獸之類於安卓露明處(青掍/同)並遍¶
澆刷瓪瓦於仰面内中心(重脣瓪瓦仍於背上澆大頭/其線道條子瓦澆脣一壁)¶
凡合瑠璃藥所用黄丹闕炒造之制以黒錫盆硝等入¶
鑊煎一日為麤渣出候冷擣羅作末次日再炒煿蓋罨¶
第三日炒成¶
<pb:KR2m0056_WYG_015-12a>¶
　　　青掍瓦(滑石掍/茶土掍)¶
青掍瓦等之制以乾坯用瓦石磨擦(㼧瓦於背瓪瓦於/仰面磨去布文)¶
次用水濕布揩拭候乾次以洛河石掍砑次摻滑石末令¶
匀(用茶土掍者淮先摻/茶土次以石掍砑)¶
　　　燒變次序¶
凡燒變塼瓦等之制素白窰前一日裝窰次日下火燒¶
變又次日土水窨更三日開候冷通及七日出窰青掍¶
窰(裝窰燒變出窰/日分準上法)先燒芟草(茶土掍者止於曝窰内搭/帶燒變不用紫草羊糞油)¶
<pb:KR2m0056_WYG_015-12b>¶
(籸/)次蒿草次松栢柴羊糞麻籸濃油蓋罨不令透煙瑠¶
璃窰前一日裝窰次日下火燒變一日開窰天候冷至¶
第五日出窰¶
　　　壘造窰¶
壘窰之制大窰髙二丈二尺四寸徑一丈八尺(外圍地/在外曝)¶
(窰/同)門髙五尺六寸廣二尺六寸(曝窰髙一丈五尺四寸/徑一丈二尺八寸門髙)¶
(同大窰廣/二尺四寸)¶
　平坐髙五尺六寸徑一丈八尺(曝窰一丈/二尺八寸)壘二十八層¶
<pb:KR2m0056_WYG_015-13a>¶
　(曝窰/同)其上壘五帀髙七尺(曝窰壘三帀/髙四尺二寸)壘七層(曝窰/同)¶
　收頂七帀髙九尺八寸壘四十九層(曝窰四帀髙五/尺六寸壘二十)¶
　(八層逐層各收入/五寸遞减半塼)¶
　龜殻窰眼暗突底脚長一丈五尺(上留空分方四尺/二寸蓋暗突收長)¶
　(二尺四寸/曝窰同)廣五寸壘二十層(曝窰長一丈八寸廣/同大窰壘一十五層)¶
　牀長一丈五尺髙一尺四寸壘七層(曝窰長一丈八/尺髙一尺六寸)¶
　(壘八/層)¶
　壁長一丈五尺髙一丈一尺四寸壘五十七層(下作出/煙口子)¶
<pb:KR2m0056_WYG_015-13b>¶
　(承重托柱其曝窰長一丈/八寸髙一丈壘五十層)¶
　門兩壁各廣五尺四寸髙五尺六寸壘二十八層仍¶
　壘脊(子門同曝窰廣四/尺八寸髙同大窰)¶
　子門兩壁各廣五尺二寸髙八尺壘四十層¶
　外圍徑二丈九尺髙二丈壘一百層(曝窰徑二丈二/寸髙一丈八寸)¶
　(壘五十/四層)¶
　池徑一丈髙二尺壘一十層(曝窰徑八尺髙/一尺壘五層)¶
　踏道長三丈八尺四寸(曝窰長/二丈)¶
<pb:KR2m0056_WYG_015-14a>¶
凡壘窰用長一尺二寸廣六寸厚二寸條塼平坐并窰¶
門子門窰牀外圍踏道皆並二砌其窰池下面作蛾眉¶
壘砌承重上側使暗突出煙¶
　¶
　¶
　¶
　¶
　¶
<pb:KR2m0056_WYG_015-14b>¶
　¶
　¶
　¶
　¶
　¶
　¶
　¶
　營造法式卷十五¶

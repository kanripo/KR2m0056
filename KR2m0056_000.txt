# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.176818
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 提要
<pb:KR2m0056_WYG_000-1a>¶
欽定四庫全書　　　　　史部十三¶
　營造法式　　　　　　　政書類六(考工之屬/)¶
　　提要¶
　　　　(臣/)等謹案營造法式三十四卷宋通直郎試¶
　　　　將作少監李誡奉勅撰初熈寧中勅將作監¶
　　　　官編修營造法式至元祐六年成書紹聖四¶
　　　　年以所修之本祇是料状别無變造制度難¶
　　　　以行用命誡别加撰輯誡乃考究羣書并與¶
<pb:KR2m0056_WYG_000-1b>¶
　　　　人匠講説分立類例以元符三年奏上之崇¶
　　　　寧二年復請用小字鏤版頒行誡所作總看¶
　　　　詳中稱今編修海行法式總釋總例共二卷¶
　　　　制度十五卷功限十卷料例并工作等共三¶
　　　　卷圖様六卷目錄一卷總三十六卷計三百¶
　　　　五十七篇内四十九篇係於經史等羣書中¶
　　　　檢尋考究其三百八篇係自來工作相傳經¶
　　　　久可用之法與諸作諳㑹工匠詳悉講究盖¶
<pb:KR2m0056_WYG_000-2a>¶
　　　　其書所言雖止藝事而能考証經傳參㑹衆¶
　　　　説以合於古者飭材庀事之義故陳振孫書¶
　　　　錄觧題以為逺出喻皓木經之上攷陸友仁¶
　　　　硯北襍志載誡所著尚有續山海經十卷古¶
　　　　篆説文十卷續同姓名録二卷琵琶錄三卷¶
　　　　馬經三卷六博經三卷則誡本博洽之士故¶
　　　　所撰述具有條理惟友仁稱誡字明仲而書¶
　　　　其名作誠字然范氏天一閣影抄宋本及宋¶
<pb:KR2m0056_WYG_000-2b>¶
　　　　史藝文志文獻通考俱作誡字疑友仁誤也¶
　　　　此本前有誡所奏劄子及進書序各一篇其¶
　　　　第三十一卷當為木作制度圖様上篇原本¶
　　　　已缺而以看詳一卷錯入其中檢永樂大典¶
　　　　内亦載有此書其所缺二十餘圖並在今據¶
　　　　以補足而仍附看詳於卷末又看詳内稱書¶
　　　　總三十六卷而今本制度一門較原目少二¶
　　　　卷僅三十四卷永樂大典所載不分係卷數¶
<pb:KR2m0056_WYG_000-3a>¶
　　　　無可參校而核其前後篇目又别無脱漏疑¶
　　　　為後人所併省今亦姑仍其舊云乾隆四十¶
　　　　六年十一月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 劄子
<pb:KR2m0056_WYG_000-4a>¶
劄子¶
編修營造法式所準崇寧二年正月十九日敕通直郎¶
試將作少監提舉修置外學等李誡劄子奏契勘熈寧¶
中敕今將作監編修營造法式至元祐六年方成書準¶
紹聖四年十一月二日敕以元祐營造法式秖是料狀¶
别無變造用材制度其間工料太寛闗防無術三省同¶
奉聖㫖差臣重别編修臣考究經史羣書并勒人匠逐¶
一講説編修海行營造法式元符三年内成書送所屬¶
<pb:KR2m0056_WYG_000-4b>¶
看詳别無未盡未便遂具進呈奉聖㫖依續準都省指¶
揮只録送在京官司竊縁上件法式係營造制度工限¶
等闗防功料最為要切内外皆合通行臣今欲乞用小¶
字鏤版依海行敕令頒降取進止正月十八日三省同¶
奉聖㫖依奏¶
#+PROPERTY: JUAN 進新修營造法式序
<pb:KR2m0056_WYG_000-5a>¶
進新修營造法式序¶
臣聞上棟下宇易為大壯之時正位辨方禮實太平之¶
典共工命於舜日大匠始於漢朝各有司存案為功緒¶
况神畿之千里加禁闕之九重内財宫寢之宜外定廟¶
朝之次蟬聯庶府棊列百司㰇櫨枅柱之相枝規矩準¶
繩之先治五材並用百堵皆興惟時鳩僝之工遂考翬¶
飛之室而斵輪之手巧或失真董役之官才非兼技不¶
知以材而定分乃或倍斗而取長弊積因循法疎檢察¶
<pb:KR2m0056_WYG_000-5b>¶
非有治三官之精識豈能新一代之成規温詔下頒成¶
書入奏空糜嵗月無補涓塵恭惟皇帝陛下仁儉生知¶
睿明天縱淵靜而百姓定綱舉而衆目張官得其人事¶
為之制丹楹刻桷淫巧既除菲食卑宫淳風斯復乃詔¶
百工之事更資千慮之愚臣考閱舊章稽㕘衆智功分¶
三等第為精粗之差役辨四時用度短長之晷以至木¶
議剛柔而理無不順土評逺邇而力易以供類例相從¶
條章具在研精覃思顧述者之非工案牒披圖或將來¶
<pb:KR2m0056_WYG_000-6a>¶
之有補通直郎管修盖皇弟外第專一提舉修葢¶
班直諸軍營房等編修臣李誡謹昧死上¶

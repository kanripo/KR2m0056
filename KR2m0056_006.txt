# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.300984
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷六
<pb:KR2m0056_WYG_006-1a>¶
欽定四庫全書¶
　營造法式卷六¶
　　　　　　　　　　　　　宋　李誡　撰¶
　小木作制度一¶
　　　　版門(雙扇版門/獨扇版門)　烏頭門¶
　　　　軟門(牙頭䕶縫軟門/合版軟門)¶
　　　　破子櫺窓　　　睒電窓¶
　　　　版櫺窓　　　　截間版帳¶
<pb:KR2m0056_WYG_006-1b>¶
　　　　照壁屏風骨(截間屏風骨/四扇屏風骨)¶
　　　　隔截横鈐立旌　露籬¶
　　　　版引檐　　　　水槽¶
　　　　井屋子　　　　地棚¶
　　　版門(雙扇版門/獨扇版門)¶
造版門之制髙七尺至二丈四尺廣與髙方(謂門髙一/丈則每扇)¶
(之廣不得過/五尺之類)如減廣者不得過五分之一(謂門扇合廣/五尺如減不)¶
(得過四/尺之類)其名件廣厚皆取門每尺之髙積而為法(獨扇/用者)¶
<pb:KR2m0056_WYG_006-2a>¶
(髙不過七尺/餘準此法)¶
　　肘版長視門髙(别留出上下兩&KR0008;如用鐵/桶子或鞾臼即下不用&KR0008;)每門髙¶
　　一尺則廣一寸厚三分(謂門髙一丈則肘版廣一/尺厚三丈尺丈不等依此)¶
　　(加減/下同)¶
　　副肘版長廣同上厚二分五釐(髙一丈二尺以上/用其肘版與副肘)¶
　　(版皆加至一/尺五寸止)¶
　　身口版長同上廣隨材通肘版與副肘版合縫計¶
　　數令足一扇之廣(如牙縫造者每一版/廣加五分為定法)厚二分¶
<pb:KR2m0056_WYG_006-2b>¶
　　楅(每門廣一尺則/長九寸二分)廣八分厚五分(襯闗楅同用楅/之數若門髙七)¶
　　(尺以下用五楅髙八尺至一丈三尺用七楅髙一/丈四尺至一丈九尺用九楅髙二丈至二丈二尺)¶
　　(用十一楅髙二丈三尺/至二丈四尺用十三楅)¶
　　額長隨間之廣其廣八分厚三分(雙卯/入柱)¶
　　雞栖木長厚同額廣六分¶
　　門簮長一寸八分方四分頭長四分半(餘分為三/分上下各)¶
　　(去一分留/中心為卯)頰内額上兩壁各留半分外均作三分¶
　　安簮四枚¶
<pb:KR2m0056_WYG_006-3a>¶
　　立頰長同肘版廣七分厚同額(三分中取一分為/心卯下同如頰外)¶
　　(有餘空即裏外用/難子安泥道版)¶
　　地栿長厚同額廣同頰(若斷砌門則不用地栿/於兩頰下安卧柣立柣)¶
　　門砧長二寸一分廣九分厚六分(地栿内外各留/二分餘並桃肩)¶
　　(破/瓣)¶
凡版門如髙一丈所用門闗徑四寸(闗上用/柱門柺)搕鏁拄長¶
五尺廣六寸四分厚二寸六分(如髙一丈以下者只用/伏兎手栓伏兎廣厚同)¶
(楅長令上下至楅手栓長二尺至一尺五寸/廣二寸五分至二寸厚二寸至一寸五分)縫内透栓¶
<pb:KR2m0056_WYG_006-3b>¶
及劄並間楅用透栓廣二寸厚七分每門増髙一尺則¶
闗徑加一分五釐搕鏁柱長加一寸廣加四分厚加一¶
分透栓廣加一分厚加三釐(透栓若減亦同加法一丈/以上用四栓一丈以下用)¶
(二栓其劄若門髙二丈以上長四寸廣三寸二分厚九/分一丈五尺以上長同上廣二寸七分厚八分一丈以)¶
(上長三寸五分廣二寸二分厚七分髙/七尺以上長三寸廣一寸八分厚六分)若門髙七尺以¶
上則上用雞栖木下用門砧(若七尺以下則/上下並用伏兎)髙一丈二¶
尺以上者或用鐵桶子鵝臺石砧髙二丈以上者門上¶
&KR0008;安鐵鐧雞栖木安鐵釧下&KR0008;安鐵鞾臼用石地栿門¶
<pb:KR2m0056_WYG_006-4a>¶
砧及鐵鵝臺(如斷砌即卧柣/立柣並用石造)地柣版長隨立柣之廣其¶
廣同階之髙厚量長廣取宜每長一尺五寸用楅一枚¶
　　　烏頭門(其名有三一曰烏頭大門二曰/表楬三曰閥閲今呼為櫺星門)¶
造烏頭門之制(俗謂之/櫺星門)髙八尺至二丈二尺廣與髙方¶
若髙一丈五尺以上如減廣者不過五分之一用雙腰¶
串(七尺以下或用單腰串如髙一丈五/尺以上用夾腰華版版心内用樁子)每扇各隨其長¶
於上腰串中心分作兩分腰上安子桯櫺子(櫺子之數/須隻用)¶
腰華以下並安障水版或下安鋜脚則於下桯上施串¶
<pb:KR2m0056_WYG_006-4b>¶
一條其版内外並施牙頭䕶縫(下牙頭或用/如意頭造)門後用羅¶
文楅(左右結角斜/安當心絞口)其名件廣厚皆取門每尺之髙積而¶
為法¶
　　肘長視髙每門髙一尺廣五分厚三分三釐¶
　　桯長同上方三分三釐¶
　　腰串長隨扇之廣其廣四分厚同肘¶
　　腰華版長隨兩桯之内廣六分厚六釐¶
　　鋜脚版長厚同上其廣四分¶
<pb:KR2m0056_WYG_006-5a>¶
　　子桯廣二分二釐厚三分¶
　　承櫺串穿櫺當中廣厚同子桯(於子桯之内横/用一條或二條)¶
　　櫺子厚一分(長入子桯之内三分之一若門髙一/丈則廣一寸八分如髙増一尺則加)¶
　　(一分減/亦如之)¶
　　障水版廣隨兩桯之内厚七釐¶
　　障水版及鋜脚腰華内難子長隨桯内四周方七¶
　　釐¶
　　牙頭版長同腰華版廣六分厚同障水版¶
<pb:KR2m0056_WYG_006-5b>¶
　　腰華版及鋜脚内牙頭版長視廣其廣亦如之厚¶
　　同上¶
　　䕶縫厚同上(廣同/櫺子)¶
　　羅文楅長對角廣二分五釐厚二分¶
　　額廣八分厚三分(其長每門髙一/尺則加六寸)¶
　　立頰長視門髙(上下各/别出卯)廣七分厚同額(頰下安卧/柣立柣)¶
　　挾門柱方八分(其長每門髙一尺則加八寸/柱下栽入地内上施烏頭)¶
　　日月版長四寸廣一寸二分厚一分五釐¶
<pb:KR2m0056_WYG_006-6a>¶
　　搶柱方四分(其長每門髙/尺則加二寸)¶
凡烏頭門所用雞栖木門簮門砧門闗搕鏁柱石砧鐵¶
鞾臼鵝臺之類並準版門之制¶
　　　軟門(牙頭䕶縫軟門/合版軟門)¶
造軟門之制廣與髙方若髙一丈五尺以上如減廣者¶
不過五分之一用雙腰串造(或用單/腰串)每扇各隨其長除¶
桯及腰串外分作三分腰上留二分腰下留一分上下¶
並安版内外皆施牙頭䕶縫(其身内版及牙頭䕶縫所/用版如門髙七尺至一丈)¶
<pb:KR2m0056_WYG_006-6b>¶
(二尺並厚六分髙一丈三尺至一丈六尺並厚八分髙/七尺以下並厚五分皆為定法腰華版厚同下牙頭或)¶
(用如/意頭)其名件廣厚皆取門每尺之髙積而為法¶
　攏桯内外用牙頭䕶縫軟門髙六尺至一丈六尺(額/栿)¶
　(内上下施伏/兎用立㮇)¶
　　肘長視門髙每門髙一尺則廣五分厚二分八釐¶
　　桯長同上(上下各/出二分)方二分八釐¶
　　腰串長隨每扇之廣其廣四分厚二分八釐(隨其/厚三)¶
　　(分以一/分為卯)¶
<pb:KR2m0056_WYG_006-7a>¶
　　腰華版長同上廣五分¶
　合版軟門髙八尺至一丈三尺並用七楅八尺以下¶
　用五楅(上下牙頭通身䕶縫皆厚六分如門髙一丈/即牙頭廣五寸䕶縫廣二寸每増髙一尺則)¶
　(牙頭加五分䕶縫/加一分減亦如之)¶
　　肘版長視髙廣一寸厚二分五釐¶
　　身口版長同上廣隨材(通肘版合縫計數/令足一扇之廣)厚一分¶
　　五釐¶
　　楅(每門廣一尺則/長九寸二分)廣七分厚四分¶
<pb:KR2m0056_WYG_006-7b>¶
凡軟門内或用手栓伏兎或用承柺楅其額立頰地栿¶
雞栖木門簮門砧石砧鐵桶子鵝臺之類並準版門之¶
制¶
　　　破子櫺窓¶
造破子窓之制髙四尺至八尺如間廣一丈用一十七¶
櫺若廣増一尺即更加二櫺相去空一寸(不以櫺之廣/狹只以空一)¶
(寸為/定法)其名件廣厚皆以窓每尺之髙積而為法¶
　　破子櫺每窓髙一尺則長九寸八分(令上下入子/桯内深三分)¶
<pb:KR2m0056_WYG_006-8a>¶
　　(之/二)廣五分六氂厚二分八氂(每用一條方四分結/角解作兩條則自得)¶
　　(上項廣/厚也)每間以五櫺出卯透子桯¶
　　子桯長隨櫺空上下並合角斜义立頰廣五分厚¶
　　四分¶
　　額及腰串長隨間廣廣一寸二分厚隨子桯之廣¶
　　立頰長隨窓之髙廣厚同額(兩壁内隠/出子桯)¶
　　地栿長厚同額廣一寸¶
凡破子窓於腰串下地栿上安心柱搏頰柱内或用障¶
<pb:KR2m0056_WYG_006-8b>¶
水版牙脚牙頭填心難子造或用心柱編竹造或於腰¶
串下用隔減窓坐造(凡安窓于腰串下髙四尺至/三尺仍令窓額與門額齊平)¶
　　　睒電窓¶
造睒電窓之制髙二尺至三尺每間廣一丈用二十一¶
櫺若廣増一尺則更加二櫺相去空一寸其櫺實廣二¶
寸曲廣二寸七分厚七分(謂以廣二寸七分直櫺左右/剜刻取曲勢造成實廣二寸)¶
(也此廣厚/皆為定法)其名件廣厚皆取窓每尺之髙積而為法¶
　　　櫺子每窓髙一尺則長八寸七分(廣厚已/見上項)¶
<pb:KR2m0056_WYG_006-9a>¶
　　　上下串長隨間廣其廣一寸(如窓髙二尺厚一/寸七分每増髙一)¶
　　　(尺加一分五/釐減亦如之)¶
　　　兩立頰長視髙其廣厚同串¶
凡睒電窓刻作四曲或三曲若水波文造亦如之施之¶
於殿堂後壁之上或山壁髙處如作看窓則下用横鈐¶
立旌其廣厚並準版櫺窓所用制度¶
　　　版櫺窓¶
造版櫺窓之制髙二尺至六尺如間廣一丈用二十一¶
<pb:KR2m0056_WYG_006-9b>¶
櫺若廣増一尺即更加二櫺其櫺相去空一寸廣二寸¶
厚七分(並為/定法)其餘名件長及廣厚皆以窓每尺之髙積¶
而為法¶
　　版櫺每窓髙一尺則長八寸七分¶
　　上下串長隨間廣其廣一寸(如窓髙五尺則厚二/寸若増髙一尺加一)¶
　　(分五釐減/亦如之)¶
　　立頰長視窓之髙廣同串(厚亦/如之)¶
　　地栿長同串(每間廣一尺則廣/四分五釐厚二分)¶
<pb:KR2m0056_WYG_006-10a>¶
　　立旌長視髙(每間廣一尺則廣/三分五釐厚同上)¶
　　横鈐長隨立旌内(廣厚/同上)¶
凡版窓於串下地栿上安心柱編竹造或用隔減窓坐¶
造若髙三尺以下只安於牆上(令上串與/門額齊平)¶
　　　截間版帳¶
造截間版帳之制髙六尺至一丈廣隨間之廣内外並¶
施牙頭䕶縫如髙七尺以上者用額栿搏柱當中用腰¶
串造若間逺則立槏柱其名件廣厚皆取版帳每尺之¶
<pb:KR2m0056_WYG_006-10b>¶
廣積而為法¶
　　槏柱長視髙每間廣一尺則方四分¶
　　額長隨間廣其廣五分厚二分五釐¶
　　腰串地栿長及廣厚皆同額¶
　　搏柱長視額栿内廣其廣厚同額¶
　　版長同搏柱其廣量宜分布(版及牙頭䕶縫難子/皆以厚六分為定法)¶
　　牙頭長隨搏柱内廣其廣五分¶
　　䕶縫長視牙頭内髙其廣二分¶
<pb:KR2m0056_WYG_006-11a>¶
　　難子長隨四周之廣其廣一分¶
凡截間版帳如安於梁外乳栿劄牽之下與全間相對¶
者其名件廣厚亦用全間之法¶
　　　照壁屏風骨(截間屏風骨四扇屏風骨其名有/四一曰皇邸二曰後版三曰扆四)¶
　　　(曰屏/風)¶
造照壁屏風骨之制用四直大方格眼若每間分作四¶
扇者髙七尺至一丈二尺如只作一段截間造者髙八¶
尺至一丈二尺其名件廣厚皆取屏風每尺之髙積而¶
<pb:KR2m0056_WYG_006-11b>¶
為法¶
　截間屏風骨¶
　　桯長視髙其廣四分厚一分六釐¶
　　條桱長隨桯内四周之廣方一分六釐¶
　　額長隨間廣其廣一寸厚三分五釐¶
　　搏柱長同桯其廣六分厚同額¶
　　地栿長厚同額其廣八分¶
　　難子廣一分二釐厚八釐¶
<pb:KR2m0056_WYG_006-12a>¶
　四扇屏風骨¶
　　桯長視髙其廣二分五釐厚一分二釐¶
　　條桱長同上法方一分二釐¶
　　額長隨間之廣其廣七分厚二分五釐¶
　　搏柱長同桯其廣五分厚同額¶
　　地栿長厚同額其廣六分¶
　　難子廣一分厚八釐¶
凡照壁屏風骨如作四扇開閉者其所用立㮇搏肘若¶
<pb:KR2m0056_WYG_006-12b>¶
屏風髙一丈則搏肘方一寸四分立㮇廣二寸厚一寸¶
六分如髙増一尺即方及廣厚各加一分減亦如之¶
　　　隔截横鈐立旌¶
造隔截横鈐立旌之制髙四尺至八尺廣一丈至一丈¶
二尺每間隨其廣分作三小間用立旌上下視其髙量¶
所宜分布施横鈐其名件廣厚皆取每間一尺之廣積¶
而為法¶
　　額及地栿長隨間廣其廣五分厚三分¶
<pb:KR2m0056_WYG_006-13a>¶
　　搏柱及立旌長視髙其廣三分五釐厚二分五釐¶
　　横鈐長同額廣厚並同立旌¶
凡隔截所用横鈐立旌施之於照壁門窓或牆之上及¶
中縫截間者亦用之或不用額栿搏柱¶
　　　露籬(其名有五一曰㰚二曰栅三曰/據四曰藩五曰落今謂之露籬)¶
造露籬之制髙六尺至一丈廣八尺至一丈二尺下用¶
地栿横鈐立旌上用榻頭木施版屋造每一間分作三¶
小間立旌長視髙栽入地每髙一尺則廣四分厚二分¶
<pb:KR2m0056_WYG_006-13b>¶
五釐曲棖長一寸五分曲廣三分厚一分其餘名件廣¶
厚皆取每間一尺之廣積而為法¶
　　地栿横鈐每間廣一尺則長二寸八分其廣厚並¶
　　同立旌¶
　　榻頭木長隨間廣其廣五分厚三分¶
　　山子版長一寸六分厚二分¶
　　屋子版長同榻頭木廣一寸二分厚一分¶
　　瀝水版長同上廣二分五釐厚六釐¶
<pb:KR2m0056_WYG_006-14a>¶
　　壓脊垂脊木長廣同上厚二分¶
凡露籬若相連造則每間減立旌一條(謂如五間只用/立旌十六條之)¶
(類/)其横鈐地栿之長各加一分三氂版屋兩頭施搏風¶
版及垂魚惹草並量宜造¶
　　　版引檐¶
造屋垂前版引檐之制廣一丈至一丈四尺(如間太廣/者每間作)¶
(兩/段)長三尺至五尺内外並施䕶縫垂前用瀝水版其名¶
件廣厚皆以每尺之廣積而為法¶
<pb:KR2m0056_WYG_006-14b>¶
　　桯長隨間廣每間廣一尺則廣三分厚二分¶
　　檐版長隨引檐之長其廣量宜分擘(以厚六分/為定法)¶
　　䕶縫長同上其廣二分(厚同上/定法)¶
　　瀝水版長廣隨桯(厚同上/定法)¶
　　跳椽廣厚隨桯其長量宜用之¶
凡版引檐施之於屋垂之外跳椽上安䦨頭木挑斡引¶
檐與小連檐相續¶
　　　水槽¶
<pb:KR2m0056_WYG_006-15a>¶
造水槽之制直髙一尺口廣一尺四寸其名件廣厚皆¶
以每尺之髙積而為法¶
　　廂壁版長隨間廣其廣視髙每一尺加六分厚一¶
　　寸二分¶
　　底版長厚同上(每口廣一尺/則廣六寸)¶
　　罨頭版長隨廂壁版内厚同上¶
　　口襻長隨口廣其方一寸五分¶
　　跳椽長隨所用廣二寸厚一寸八分¶
<pb:KR2m0056_WYG_006-15b>¶
凡水槽施之於屋檐之下以跳椽襻拽若㕔堂前後檐¶
用者每間相接令中間者最髙兩次間以外逺間各低¶
一版兩頭出水如廊屋或挾屋偏用者並一頭安罨頭¶
版其槽縫並包底廕牙縫造¶
　　　井屋子¶
造井屋子之制自地至脊共髙八尺四柱其柱外方五¶
尺(垂檐及兩/際皆在外)柱頭髙五尺八寸下施井匱髙一尺二寸¶
上用厦&KR0146;版内外䕶縫上安壓脊垂脊兩際施垂魚惹¶
<pb:KR2m0056_WYG_006-16a>¶
草其名件廣厚皆以每尺之髙積而為法¶
　　柱每髙一尺則長七寸五分(&KR0008;耳/在内)方五分¶
　　額長隨柱内其廣五分厚二分五釐¶
　　栿長隨方(每壁每長一尺加/二寸跳頭在内)其廣五分厚四分¶
　　蜀柱長一寸三分廣厚同上¶
　　义手長三寸廣四分厚二分¶
　　槫長隨方(每壁每長一尺加/四寸出際在内)廣厚同蜀柱¶
　　串長同上(加亦同上/出頭在内)廣三分厚二分¶
<pb:KR2m0056_WYG_006-16b>¶
　　厦&KR0146;版(長隨方每方一尺則長八寸斜長隨檐/在内其廣隨材合縫以厚六分為定法)¶
　　上下䕶縫長厚同上廣二分五釐¶
　　壓脊長及廣厚並同槫(其廣取/槽在内)¶
　　垂脊長三寸八分廣四分厚三分¶
　　搏風版長五寸五分廣五分(厚同厦/&KR0146;版)¶
　　瀝水牙子長同槫廣四分(厚同/上)¶
　垂魚長二寸廣一寸二分(厚同/上)¶
　　惹草長一寸五分廣一寸(厚同/上)¶
<pb:KR2m0056_WYG_006-17a>¶
　　井口木長同額廣五分厚三分¶
　　地栿長隨柱外廣厚同上¶
　　井匱版長同井口木其廣九分厚一分二釐¶
　　井匱内外難子長同上(以方七分/為定法)¶
凡井屋子其井匱與柱下齊安於井階之上其舉分準¶
大木作之制¶
　　　地棚¶
造地棚之制長隨間之廣其廣隨間之深髙一尺二寸¶
<pb:KR2m0056_WYG_006-17b>¶
至一尺五寸下安敦㮇中施方子上鋪地面版其名件¶
廣厚皆以每尺之髙積而為法¶
　　敦㮇(每髙一尺/長加三寸)廣八寸厚四寸七分(每方子長五/尺用一枚)¶
　　方子長隨間深(接搭/用)廣四寸厚三寸四分(每間用/三路)¶
　　地面版長隨間廣(其廣隨材/合貼用)厚一寸三分¶
　　遮羞版長隨門道間廣其廣五寸三分厚一寸¶
凡地棚施之於倉庫屋内其遮羞版安於門道之外或¶
露地棚處皆用之¶
<pb:KR2m0056_WYG_006-18a>¶
　¶
　¶
　¶
　¶
　¶
　¶
　¶
　¶
<pb:KR2m0056_WYG_006-18b>¶
　¶
　¶
　¶
　¶
　¶
　¶
　¶
　營造法式卷六¶

# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.285485
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷五
<pb:KR2m0056_WYG_005-1a>¶
欽定四庫全書¶
　營造法式卷五¶
　　　　　　　　　　　　　宋　李誡　撰¶
　大木作制度二¶
　　　　梁　　　　　　䦨額¶
　　　　柱　　　　　　陽馬¶
　　　　侏儒柱(斜柱附/)　棟¶
　　　　摶風版　　　　柎¶
<pb:KR2m0056_WYG_005-1b>¶
　　　　椽　　　　　　檐¶
　　　　舉折¶
　　　梁(其名有三一曰梁/二曰杗廇三曰欐)¶
造梁之制有五¶
　一曰檐栿如四椽及五椽栿若四鋪作以上至八鋪¶
　作並廣兩材兩梁草栿廣三材如六椽至八椽以上¶
　栿若四鋪作至八鋪作廣四材草栿同¶
　二曰乳栿(若對大梁用者/與大梁廣同)三椽栿若四鋪作五鋪作¶
<pb:KR2m0056_WYG_005-2a>¶
　廣兩材一栔草栿廣兩材六鋪作以上廣兩材兩栔¶
　草栿同¶
　三曰劄牽若四鋪作至八鋪作出跳廣兩材如不出¶
　跳並不過一材一栔(草牽梁/準此)¶
　四曰平梁若四鋪作五鋪作廣加材一倍六鋪作以¶
　上廣兩材一栔¶
　五曰㕔堂梁栿五椽四椽廣不過兩材一栔三椽廣¶
　兩材餘屋量椽數準此法加減¶
<pb:KR2m0056_WYG_005-2b>¶
凡梁之大小各隨其廣分為三分以二分為厚(凡方木/小須繳)¶
(貼令大如方木大不得裁減即於廣厚加之如礙槫及/替木即于梁上角開抱傳口若直梁狹即兩面安槫栿)¶
(版如月梁狹即上架繳背/下貼兩頦不得剜刻梁面)¶
造月梁之制明栿其廣四十二分(如徹上明造其乳栿/三椽栿各廣四十二)¶
(分四椽栿廣五十分五椽栿廣五十五/分六椽栿以上其廣並至六十分止)梁首(謂出/跳者)不以¶
大小從下髙二十一分其上餘材自枓裏平之上隨其¶
髙匀分作六分其上以六瓣卷殺每瓣長十分其梁下¶
當中䫜六分自枓心下量三十八分為斜項(如下兩跳/者長六十)¶
<pb:KR2m0056_WYG_005-3a>¶
(八/分)斜項外其下起䫜以六瓣卷殺每瓣長十分第六瓣¶
盡處下䫜五分(去三分留二分作琴面自第六瓣盡處/漸起至心又加髙一分今䫜勢圜和)¶
梁尾(謂入/柱者)上背下䫜皆以五瓣卷殺餘並同梁首之制¶
梁底面厚二十五分其項(入枓/口處)厚十分枓口外兩肩各¶
以四瓣卷殺每瓣長十分¶
若平梁四椽六椽上用者其廣三十五分如八椽至十¶
椽上用者其廣四十二分不以大小從下髙二十五分¶
上背下䫜皆以四瓣卷殺(兩頭/並同)其下第四瓣盡處䫜四¶
<pb:KR2m0056_WYG_005-3b>¶
分(去二分留一分作琴面自第四/瓣盡處漸起至心又加髙一分)餘並同月梁之制¶
若劄牽其廣三十五分不以大小從下髙一十五分(上/至)¶
(枓/底)牽首上以六瓣卷殺每瓣長八分(下/同)牽尾上以五瓣¶
其下䫜前後各以三瓣(斜項同月梁法䫜/内去留同平梁法)¶
凡屋内徹上明造者梁頭相叠處須隨舉勢髙下用駝¶
峯其駝峯長加髙一倍厚一材枓下兩肩或作入瓣或¶
作出瓣或圜訛兩肩兩頭卷尖梁頭安替木處並作¶
隠枓兩頭造耍頭或切几頭(切几頭刻梁上/角作一入瓣)與令栱或¶
<pb:KR2m0056_WYG_005-4a>¶
襻間相交¶
凡屋内若施平棊(平闇/亦同)在大梁之上平棊之上又施草¶
栿乳栿之上亦施草乳栿並在壓槽方之上(壓槽方在柱/頭方之上)¶
其草栿長同下梁直至撩檐方止若在兩面則安丁栿¶
丁栿之上别安抹角栿與草栿相交¶
凡角梁下又施□襯角栿在明梁之上外至撩檐方内¶
至角後栿項長以兩椽斜長加之¶
凡襯方頭施之於梁背耍頭之上其廣厚同材前至撩¶
<pb:KR2m0056_WYG_005-4b>¶
檐方後至昂背或平棊方(如無鋪作即/至托脚木止)若騎槽即前後¶
各隨跳與方栱相交開子廕以壓枓上¶
凡平棊之上須隨槫栿用方木及矮柱敦㮇隨宜拄摚¶
固濟並在草栿之上(凡明梁只閣平棊草/栿在上承屋葢之重)¶
凡平棊方在梁背上其廣厚並如材長隨間廣每架下¶
平棊方一道(平闇同又隨架安椽以遮版縫其椽若殿/宇廣二寸五分厚一寸五分餘屋廣二寸)¶
(二分厚一寸三分如/材小即隨宜加減)絞井口並隨補間(令縱横分布方/正若用峻脚即)¶
(於四䦨内安版貼華如平闇即/安峻脚椽廣厚並與平闇椽同)¶
<pb:KR2m0056_WYG_005-5a>¶
　　　䦨額¶
造䦨額之制廣加材一倍厚減廣三分之一長隨間廣¶
兩頭至柱心入柱卯減厚之半兩肩各以四瓣卷殺每¶
瓣長八分如不用補間鋪作即厚取廣之半¶
凡擔額兩頭並出柱口其廣兩材一栔至三材如殿閣¶
即廣三材一栔或加至三材三栔擔額下綽幕方廣減¶
擔額三分之一出柱長至補間相對作㭼頭或三瓣頭¶
(如角/梁)¶
<pb:KR2m0056_WYG_005-5b>¶
凡由額施之於䦨額之下廣減䦨額二分至三分(出卯/卷殺)¶
(並同䦨/額法)如有副階即於峻脚椽下安之如無副階即隨¶
宜加減令髙下得中(若副階額下/即不須用)¶
凡屋内額廣一材三分至一一材一栔厚取廣三分之一¶
長隨間廣兩頭至柱心或駝峯心¶
凡地栿廣加材二分至三分厚取廣三分之二至角出¶
柱一材(上角或卷殺/作梁切几頭)¶
　　　柱(其名有二一/曰楹二曰柱)¶
<pb:KR2m0056_WYG_005-6a>¶
凡用柱之制若殿閣即徑兩材兩栔至三材若㕔堂柱¶
即徑兩材一栔餘屋即徑一材一栔至兩材若㕔堂等¶
屋内柱皆隨舉勢定其短長以下檐柱為則(若副階廊/舍下檐柱)¶
(雖長不越/間之廣)至角則隨間數生起角柱若十三間殿堂則¶
角柱比平柱生髙一尺二寸(平柱謂當心間兩柱也自/平柱叠進向角漸次生起)¶
(令勢圜和如逐間大小不/同即隨宜加減他皆倣此)十一間生髙一尺九間生髙¶
八寸七間生髙六寸五間生髙四寸三間生髙二寸¶
凡殺梭柱之法隨柱之長分為三分上一分又分為三¶
<pb:KR2m0056_WYG_005-6b>¶
分如栱卷殺漸收至上徑比櫨枓底四周各出四分又¶
量柱頭四分緊殺如覆盆様令柱項與櫨枓底相副其¶
柱身下一分殺令徑圍與中一分同¶
凡造柱下櫍徑周各出柱三分厚十分下三分為平其¶
上並為敧上徑四周各殺三分令與柱身通上匀平¶
凡立柱並令柱首微收向内柱脚微出向外謂之側脚¶
每屋正面(謂柱首東/西相向者)隨柱之長每一尺即側脚一分若¶
側面(謂柱首南/北相向者)每長一尺即側脚八釐至角柱其柱首¶
<pb:KR2m0056_WYG_005-7a>¶
相向各依本法(如長短不定/隨此加減)¶
凡下側脚墨於柱十字墨心裏再下直墨然後截柱脚¶
柱首各令平正¶
若樓閣柱側脚秖以柱上為則側脚上更加側脚逐層¶
倣此(塔/同)¶
　　　陽馬(其名有五一曰觚棱二曰陽馬/三曰闕角四曰角梁五曰梁抹)¶
造角梁之制大角梁其廣二十八分至加材一倍厚十¶
八分至二十分頭下斜殺長三分之二(或於叙面上留/二分外餘直卷)¶
<pb:KR2m0056_WYG_005-7b>¶
(為三/瓣)子角梁廣十八分至二十分厚減大角梁三分頭¶
殺四分上折深七分¶
隠角梁上下廣十四分至十六分厚同大角梁或減二¶
分上兩面隠廣各三分深各一椽分(餘隨逐架接續/隠法皆倣此)¶
凡角梁之長大角梁自下平槫至下架檐頭子角梁隨¶
飛檐頭外至小連檐下斜至柱心(安於大/角梁内)隠角梁隨架¶
之廣自下平槫至子角梁尾(安于大/角梁中)皆以斜長加之¶
凡造四阿殿閣若四椽六椽五間及八椽七間或十椽¶
<pb:KR2m0056_WYG_005-8a>¶
九間以上其角梁相續直至脊槫各以逐架斜長加之¶
如八椽五間至十椽七間並兩頭増出即槫各三尺(隨/所)¶
(加脊槫盡處别施角梁一重/俗謂之吳殿亦曰五脊殿)¶
凡堂㕔若厦兩頭造則兩梢間用角梁轉過兩椽(亭榭/之類)¶
(轉一椽今亦用此制為殿閣者俗謂之曹殿又曰漢殿/亦曰九脊殿按唐六典及營繕令云王公以下居第並)¶
(㕔厦兩頭/者此制也)¶
　　　侏儒柱(其名有六一曰棁二曰侏儒柱三曰浮/柱四曰掇五曰上楹六曰蜀柱斜柱附)¶
　　　(其名有五一曰斜柱二曰梧三/曰迕四曰枝摚五曰义手)¶
<pb:KR2m0056_WYG_005-8b>¶
造蜀柱之制於平梁上長隨舉勢髙下殿閣徑一材半¶
餘屋量栿厚加減兩面各順平栿隨舉勢斜安义手¶
造义手之制若殿閣廣一材一栔餘屋廣隨材或加二¶
分至三分厚取廣三分之一(蜀柱下安合㭼者/長不過梁之半)¶
凡中下平槫縫並於梁首向裏斜安托脚其廣隨材厚¶
三分之一從上梁角過抱槫出卯以托向上槫縫¶
凡屋如徹上明造即於蜀柱之上安枓(若义手上角内/安栱兩面出耍)¶
(頭者謂之丁/華抺頦栱)枓上安隨間襻間或一材或兩材襻間廣¶
<pb:KR2m0056_WYG_005-9a>¶
厚並如材長隨間廣出半栱在外半栱連身對隠若兩¶
材造即每間各用一材隔間上下相閃令慢栱在上𤓰¶
子栱在下若一材造只用令栱隔間一材如屋内遍用¶
襻間一材或兩材並與梁頭相交(或於兩際隨槫作/㭼頭以乗替木)¶
凡襻間如在平棊上者謂之草襻間並用全條方¶
凡蜀柱量所用長短於中心安順脊串廣厚如材或加¶
三分至四分長隨間隔間用之(若梁上用短柱者徑隨/相對之柱其長隨舉勢)¶
(髙/下)¶
<pb:KR2m0056_WYG_005-9b>¶
凡順栿串並出柱作丁頭栱其廣一足材或不及即作¶
㭼頭厚如材在牽梁或乳栿下¶
　　　棟(其名有九一曰棟二曰桴三曰□四曰棼五/曰甍六曰極七曰槫八曰檁九曰櫋兩際附)¶
用槫之制若殿閣槫徑一材一栔或加材一倍㕔堂槫¶
徑加材三分至一栔餘屋槫徑加材一分至二分長隨¶
間廣¶
凡正屋用槫若心間及西間者皆頭東而尾西如東間¶
者頭西而尾東其廊屋面東西者皆頭南而尾北¶
<pb:KR2m0056_WYG_005-10a>¶
凡出際之制槫至兩梢間兩際各出柱頭(又謂之/屋廢)如兩¶
椽屋出二尺至二尺五寸四椽屋出三尺至三尺五寸¶
六椽屋出三尺五寸至四尺八椽至十椽屋出四尺五¶
寸至五尺若殿閣轉角造即出際長隨架(於丁栿上隨/架立夾際柱)¶
(子以柱槫梢或更於/丁栿背上添關頭栿)¶
凡撩檐方(更不用撩風/槫及替木)當心間之廣加材一倍厚十分¶
至角隨宜取圜貼生頭木令裏外齊平¶
凡兩頭梢間槫背上並安生頭木廣厚並如材長隨梢¶
<pb:KR2m0056_WYG_005-10b>¶
間斜殺向裏令生勢圜和與前後撩檐方相應其轉角¶
者髙與角梁背平或隨宜加髙令椽頭背低角梁頭背¶
一椽分¶
凡下昂作第一跳心之上用槫承椽(以代承/椽方)謂之牛脊¶
槫安於草栿之上至角即抱角梁下用矮柱敦㮇如七¶
鋪作以上其牛脊槫於前跳内更加一縫¶
　　　搏風版(其名有二一曰/榮二曰搏風)¶
造搏風版之制於屋兩際出槫頭之外安搏風版廣兩¶
<pb:KR2m0056_WYG_005-11a>¶
材至三材厚三分至四分長隨架道中上架兩面各斜¶
出搭掌長二尺五寸至三尺下架隨椽與瓦頭齊(轉角/者至)¶
(曲脊/内)¶
　　　柎(其名有三一曰柎二/曰複棟三曰替木)¶
造替木之制其厚十分髙一十二分¶
　單枓上用者其長九十六分¶
　令栱上用者其長一百四分¶
　重栱上用者其長一百二十六分¶
<pb:KR2m0056_WYG_005-11b>¶
凡替木兩頭各下殺四分上留八分以三瓣卷殺每瓣¶
長四分若至出際長與槫齊(隨槫齊處更不卷殺其栱/上替木如補間鋪作相近)¶
(者即相/連用之)¶
　　　椽(其名有四一曰桷二曰椽三曰榱四曰/撩短椽其名有二一曰棟二曰禁楄)¶
用椽之制椽每架平不過六尺若殿閣或加五寸至一¶
尺五寸徑九分至十分若㕔堂椽徑七分至八分餘屋¶
徑六分至七分長隨架斜至下架即加長出檐每槫上¶
為縫斜批相搭釘之(凡用椽皆令椽頭/向下而尾在上)¶
<pb:KR2m0056_WYG_005-12a>¶
凡布椽令一間當間心若有補間鋪作者令一間當耍¶
頭心若四裵回轉角者並隨角梁分布令椽頭疎密得¶
所過角歸間(至次角補/間鋪作心)並隨上中架取直其稀密以兩¶
椽心相去之廣為法殿閣廣九寸五分至九寸副階廣¶
九寸至八寸五分㕔堂廣八寸五分至八寸廊庫屋廣¶
八寸至七寸五分¶
若屋内有平棊者即隨椽長短令一頭取齊一頭放過¶
上架當槫釘之不用裁截(謂之雁/脚釘)¶
<pb:KR2m0056_WYG_005-12b>¶
　　　檐(其名有十四一曰宇二曰檐三曰樀四曰楣/五曰屋垂六曰㭒七曰櫺八曰聨櫋九曰橝)¶
　　　(十曰庌十一曰廡十二曰/槾十三曰㮰十四曰庮)¶
造檐之制皆從撩檐方心出如椽徑三寸即檐出三尺¶
五寸椽徑五寸即檐出四尺至四尺五寸檐外别加飛¶
檐每檐一尺出飛子六寸其檐自次角柱補間鋪作心¶
椽頭皆生出向外漸至角梁若一間生四寸三間生五¶
寸五間生七寸(五間以上約/度隨宜加減)其角柱之内檐身亦令微¶
殺向裏(不爾恐檐/圜而不直)¶
<pb:KR2m0056_WYG_005-13a>¶
凡飛子如椽徑十分則廣八分厚七分(大小不同約此/法量宜加減)¶
各以其廣厚分為五分兩邊各斜殺一分底面上留三¶
分下殺二分皆以三瓣卷殺上一瓣長五分次二瓣各¶
長四分(此瓣分謂廣/厚所得之分)尾長斜隨檐(凡飛子須兩條通造/先除出兩頭於飛魁)¶
(内出者後量身内令隨檐長結角解開若/近角飛子隨勢上曲令背與小連檐平)¶
凡飛魁(又謂之/大連檐)廣厚並不越材小連檐廣加栔二分至¶
三分厚不得越栔之厚(並交斜/解造)¶
　　　舉折(其名有四一曰陠二曰/峻三曰陠峭四曰舉折)¶
<pb:KR2m0056_WYG_005-13b>¶
舉折之制先以尺為丈以寸為尺以分為寸以釐為分¶
以毫為釐側畫所建之屋於平正壁上定其舉之峻慢¶
折之圜和然後可見屋内梁柱之髙下卯眼之逺近(今/俗)¶
(謂之定側様/亦曰㸃草架)¶
舉屋之法如殿閣樓臺先量前後撩檐方心相去逺近¶
分為三分(若餘屋柱頭作或不出/跳者則用前後檐柱心)從撩檐方背至脊槫¶
背舉起一分(如屋深三丈即/舉起一丈之類)如㼧瓦㕔堂即四分中舉¶
起一分又通以四分所得丈尺每一尺加八分若㼧瓦¶
<pb:KR2m0056_WYG_005-14a>¶
廊屋及瓪瓦㕔堂每一尺加五分或瓪瓦廊屋之類每¶
一尺加三分(若兩椽屋不加其副階或/纏腰並二分中舉一分)¶
折屋之法以舉髙尺丈每尺折一寸每架自上遞減半¶
為法如舉髙二丈即先從脊槫背上取平下屋撩檐方¶
背其上第一縫折二尺又從上第一縫槫背取平下至¶
撩檐方背於第二縫折一尺若椽數多即逐縫取平皆¶
下至撩檐方背每縫並減上縫之半(如第一縫二尺第/二縫一尺第三縫)¶
(五寸第四縫二/寸五分之類)如取平皆從槫心抨繩令緊為則如架¶
<pb:KR2m0056_WYG_005-14b>¶
道不匀即約度逺近隨宜加減(以脊槫及撩/檐方為凖)¶
若八角或四角鬭尖亭榭自撩檐方背舉至角梁底¶
五分中舉一分至上簇角梁即兩分中舉一分(若亭榭/只用瓪)¶
(瓦者即十分/中舉四分)¶
簇角梁之法用三折先從大角背自撩檐方心量向上¶
至棖桿卯心取大角梁背一半立上折簇梁斜向棖桿¶
舉分盡處(其簇角梁上下並出/卯中下折簇梁同)次從上折簇梁盡處量¶
至撩檐方心取大角梁背一半立中折簇梁斜向上折¶
<pb:KR2m0056_WYG_005-15a>¶
簇梁當心之下又次從撩檐方心立下折簇梁斜向中¶
折簇梁當心近下(令中折簇角梁上一半與/上折簇梁一半之長同)其折分並¶
同折屋之制(唯量折以曲尺於絃上/取方量之用瓪瓦者同)¶
　¶
　¶
　¶
　¶
　¶
<pb:KR2m0056_WYG_005-15b>¶
　¶
　¶
　¶
　¶
　¶
　¶
　¶
　營造法式卷五¶

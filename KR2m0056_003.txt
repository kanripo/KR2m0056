# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.238853
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷三 
<pb:KR2m0056_WYG_003-1a>¶
欽定四庫全書¶
　營造法式卷三¶
　　　　　　　　　　　　　宋　李誡　撰¶
　壕寨制度¶
　　　　取正　　　　　定平¶
　　　　立基　　　　　築基¶
　　　　城　　　　　　牆¶
　　　　築臨水基¶
<pb:KR2m0056_WYG_003-1b>¶
　石作制度¶
　　　　造作次序　　　柱礎¶
　　　　角石　　　　　角柱¶
　　　　殿階基　　　　壓闌石(地面石/)¶
　　　　殿階螭首　　　殿内鬭八¶
　　　　踏道　　　　　重臺鉤䦨(單鉤䦨/望柱)¶
　　　　螭子石　　　　門砧限¶
　　　　地袱　　　　　流盃渠(剜鑿流盃/壘造流盃)¶
<pb:KR2m0056_WYG_003-2a>¶
　　　　壇　　　　　　卷輂水窓¶
　　　　水槽子　　　　馬臺¶
　　　　井口石(井蓋子/)　山棚鋜脚石¶
　　　　幡竿頰　　　　贔屓鼇座碑¶
　　　　笏頭碣¶
　　壕寨制度¶
　　　取正¶
取正之制先於基址中央日内置圜版徑一尺三寸六¶
<pb:KR2m0056_WYG_003-2b>¶
分當心立表髙四寸徑一分畫表景之端記日中最短¶
之景次施望筒於其上望日星以正四方¶
望筒長一尺八寸方三寸(用版/合造)兩罨頭開圜眼徑五分¶
筒身當中兩壁用軸安於兩立頰之内其立頰自軸至¶
地髙三尺廣三寸厚二寸晝望以筒指南令日景透北¶
夜望以筒指北於筒南望令前後兩竅内正見北辰極¶
星然後各垂繩墜下記望筒兩竅心於地以為南則四¶
方正¶
<pb:KR2m0056_WYG_003-3a>¶
若地勢偏衺既以景表望筒取正四方或有可疑處則¶
更以水池景表較之其立表髙八尺廣八寸厚四寸上¶
齊(後斜向/下三寸)安於池版之上其池版長一丈三尺中廣一¶
尺於一尺之内隨表之廣刻線兩道一尺之外開水道¶
環四周廣深各八分用水定平令日景兩邊不出刻線¶
以池版所指及立表心為南則四方正(安置令立表在/南池版在北其)¶
(景夏至順線長三尺冬至長一丈二尺/其立表内向池版處用曲尺較令方正)¶
　　　定平¶
<pb:KR2m0056_WYG_003-3b>¶
定平之制既正四方據其位置於四角各立一表當心¶
安水平其水平長二尺四寸廣二寸五分髙二寸下施¶
立樁長四尺(安&KR0008;/在内)上面横坐水平兩頭各開池方一寸¶
七分深一寸三分(或中心更開/池者方深同)身内開槽子廣深各五¶
分令水通過於兩頭池子内各用水浮子一枚(用三池/者水浮)¶
(子或亦/用三枚)方一寸五分髙一寸二分刻上頭令側薄其厚¶
一分浮於池内望兩頭水浮子之首遥對立表處於表¶
身内畫記即知地之髙下(若槽内如有不可用水處即/於樁子當心施墨線一道上)¶
<pb:KR2m0056_WYG_003-4a>¶
(垂繩墜下令繩對墨線心則上槽自平與用/水同其槽底與墨線兩邊用曲尺較令方正)¶
凡定柱礎取平須更用真尺較之其真尺長一丈八尺¶
廣四寸厚二寸五分當心上立表髙四尺(廣厚/同上)於立表¶
當心自上至下施墨線一道垂繩墜下令繩對墨線心¶
則其下地面自平(其真尺身上平處與立表上墨/線兩邊亦用曲尺校令方正)¶
　　　立基¶
立基之制其髙與材五倍(材分在大木/作制度内)如東西廣者又¶
加五分至十分¶
<pb:KR2m0056_WYG_003-4b>¶
若殿堂中庭修廣者量其位置隨宜加髙所加雖髙不¶
過與材六倍¶
　　　築基¶
築基之制每方一尺用土二檐隔層用碎塼瓦及石札¶
等亦二檐每次布土厚五寸先打六杵(二人相對毎窩/子内各打三杵)¶
次打四杵(一人相對每窩/子内各打二杵)次打兩杵(二人相對每窩/子内各打一杵)以¶
上並各打平土頭然後碎用杵輾躡令平再攅杵扇撲¶
重細輾躡每布土厚五寸築實厚三寸每布碎塼瓦及¶
<pb:KR2m0056_WYG_003-5a>¶
石札等厚三寸築實厚一寸五分¶
凡開基址須相視地脉虛實其深不過一丈淺止於五¶
尺或四尺並用碎塼瓦石札等每土三分内添碎塼瓦¶
等一分¶
　　　城¶
築城之制每髙四十尺則厚加髙二十尺其上斜收減¶
髙之半若髙増一尺則其下厚亦加一尺其上斜收亦¶
減髙之半或髙減者亦如之¶
<pb:KR2m0056_WYG_003-5b>¶
城基開地深五尺其廣隨城之厚每城身長七尺五寸¶
栽永定柱(長視城髙徑一/尺至一尺二寸)夜义木(徑同上其長/比上減四尺)各二條¶
每築髙五尺横用絍木一條(長一丈至一丈二尺徑五/寸至七寸䕶門甕城及馬)¶
(面之類/準此)每膊椽長三尺用草葽一條(長五尺徑一/寸重四兩)木橛¶
子一枚(頭徑一寸/長一尺)¶
　　　牆(其名有五一曰牆二曰墉/三曰垣四曰㙩五曰壁)¶
築牆之制每牆厚三尺則髙九尺其上斜收比厚減半¶
若髙増三尺則厚加一尺減亦如之¶
<pb:KR2m0056_WYG_003-6a>¶
凡露牆每牆髙一丈則厚減髙之半其上收面之廣比¶
髙五分之一若髙増一尺其厚加三寸減亦如之(其用/葽橛)¶
(並準築/城制度)¶
凡抽絍牆髙厚同上其上收面之廣比髙四分之一若¶
髙増一尺其厚加二寸五分(如在屋下只加二寸/剗削並準築城制度)¶
　　　築臨水基¶
凡開臨流岸口修築屋基之制開深一丈八尺廣隨屋¶
間數之廣其外分作兩擺手斜隨馬頭布柴梢令厚一¶
<pb:KR2m0056_WYG_003-6b>¶
丈五尺每岸長五尺釘樁一條(長一丈七尺徑五/寸至六寸皆可用)梢上¶
用膠土打築令實(若造橋兩岸/馬頭準此)¶
　　石作制度¶
　　　造作次序¶
造石作次序之制有六一曰打剥(用鏨揭/剥髙處)二曰粗搏(稀/布)¶
(鏨鑿令深/淺齊匀)三曰細漉(密布鏨鑿/漸令就平)四曰褊棱(用褊鏨鐫棱/角令四邊周)¶
(正/)五曰斫砟(用斧刄斫砟/令面平正)六曰磨礲(用砂石水磨/去其斫文)其彫¶
鐫制度有四等一曰剔地起突二曰壓地隠起華三曰¶
<pb:KR2m0056_WYG_003-7a>¶
減地平鈒四曰素平(如素平及減地平鈒並斫砟三遍然/後磨礲壓地隠起兩遍剔地起突)¶
(一遍並隨所/用抽華文)如減地平鈒磨礲畢先用墨蠟後描華文¶
鈒造若壓地隠起及剔地起突造畢並用翎刷細砂刷¶
之令華文之内石色青潤其所造華文制度有十一品¶
一曰海石榴花二曰寶相華三曰牡丹華四曰蕙草五¶
曰雲文六曰水浪七曰寶山八曰寶階(以上並/通用)九曰鋪¶
地蓮華十曰仰覆蓮華十一曰寶裝蓮華(以上並施/之於柱礎)或¶
於華文之内間以龍鳳獅獸及化生之類者隨其所宜¶
<pb:KR2m0056_WYG_003-7b>¶
分布用之¶
　　　柱礎(其名有六一曰礎二曰櫍三曰磶四/曰填五曰磩六曰磉今謂之石碇)¶
造柱礎之制其方倍柱之徑(謂柱徑二尺即/礎方四尺之類)方一尺四¶
寸以下者每方一尺厚八寸方三尺以上者厚減方之¶
半方四尺以上者以厚三尺為率若造覆盆(鋪地蓮/華同)每¶
方一尺覆盆髙一寸每覆盆髙一寸盆脣厚一分如仰¶
覆蓮華其髙加覆盆一倍如素平及覆盆用減地平鈒¶
壓地隠起華剔地起突亦有施減地平鈒及壓地隠起¶
<pb:KR2m0056_WYG_003-8a>¶
於蓮華瓣上者謂之寶裝蓮華¶
　　　角石¶
造角石之制方二尺每方一尺則厚四寸角石之下别¶
用角柱(㕔堂之類/或不用)¶
　　　角柱¶
造角柱之制其長視階髙每長一尺則方四寸柱雖加¶
長至方一尺六寸止其柱首接角石處合縫令與角石¶
通平若殿宇階基用塼作叠澀坐者其角柱以長五¶
<pb:KR2m0056_WYG_003-8b>¶
尺為率每長一尺則方三寸五分其上下叠澀並隨塼¶
坐逐層出入制度造内版柱上造剔地起突雲皆隨兩¶
面轉角¶
　　　殿階基¶
造殿階基之制長隨間廣其廣隨間深階頭隨柱心外¶
階之廣以石段長三尺廣二尺厚六寸四周並叠澁垒¶
數令髙五尺下施土襯石其叠澁每層露棱五寸束腰¶
露身一尺用隔身版柱柱内平面作起突壺門造¶
<pb:KR2m0056_WYG_003-9a>¶
　　　壓䦨石(地面/石)¶
造壓䦨石之制長三尺廣二尺厚六寸(地面/石司)¶
　　　殿階螭首¶
造殿階螭首之制施之於殿階對柱及四角隨階斜出¶
其長七尺每長一尺則廣二寸六分厚一寸七分其長¶
以十分為率頭長四分身長六分其螭首令舉向上二¶
分¶
　　　殿内鬭八¶
<pb:KR2m0056_WYG_003-9b>¶
造殿堂内地面心石鬭八之制方一丈二尺匀分作二¶
十九窠當心施雲棬棬内用單盤或雙盤龍鳳或作水¶
地飛魚牙魚或作蓮荷等華諸窠内並以諸華間雜其¶
制作或用壓地隠起華或剔地起突華¶
　　　踏道¶
造踏道之制長隨間之廣每階髙一尺作二踏每踏厚¶
五寸廣一尺兩邊副子各廣一尺八寸(厚與第一/層象眼同)兩頭¶
象眼如階髙四尺五寸至五尺者三層(第一層與副子/平厚五寸第二)¶
<pb:KR2m0056_WYG_003-10a>¶
(層厚四寸半第/三層厚四寸)髙六尺至八尺者五層(第一層厚六寸/每一層各遞減)¶
(一/寸)或六層(第一層第二層厚同上第三/層以下每一層各遞減半寸)皆以外周為第¶
一層其内深二寸又為一層(逐層/準此)至平地施土襯石其¶
廣同踏(兩頭安望/柱石坐)¶
　　　重臺鉤䦨(單鉤䦨/望柱)¶
造鉤䦨之制重臺鉤䦨每段髙四尺長七尺尋杖下用¶
雲栱癭項次用盆脣中用束腰下施地栿其盆脣之下¶
束腰之上内作剔地起突華版束腰之下地栿之上亦¶
<pb:KR2m0056_WYG_003-10b>¶
如之單鉤䦨每段髙三尺五寸長六尺上用尋杖中用¶
盆脣下用地栿其盆脣地栿之内作萬字(或透空或/不透空)或¶
作壓地隠起諸華(如尋杖逺皆於每間當中/施單托神或相背雙托神)若施之於¶
慢道皆隨其拽脚令斜髙與正鉤䦨身齊其名件廣厚¶
皆以鉤䦨每尺之髙積而為法¶
　　望柱長視髙每髙一尺則加三寸(徑一尺作八瓣/柱頭上師子髙)¶
　　(一尺五寸柱下石坐作覆/盆蓮華其方倍柱之徑)¶
　　蜀柱長同上廣二寸厚一寸其盆脣之上方一寸¶
<pb:KR2m0056_WYG_003-11a>¶
　　六分刻為癭項以承雲栱(其項下細比上減半下/留尖髙十分之二兩肩)¶
　　(各留十分中四釐如/單鉤䦨即撮項造)¶
　　雲栱長二寸七分廣一寸三分五釐厚八分(單鉤/䦨長)¶
　　(三寸二分廣一/寸六分厚一寸)¶
　　尋杖長隨片廣方八分(單鉤䦨/方一寸)¶
　　盆脣長同上廣一寸八分厚六分(單鉤䦨/廣二寸)¶
　　束腰長同上廣一寸厚九分(及華盆大小華版/皆單鉤䦨不用)¶
　　華盆地霞長六寸五分廣一寸五分厚三分¶
<pb:KR2m0056_WYG_003-11b>¶
　　大華版長隨蜀柱内其廣一寸九分厚同上¶
　　小華版長隨華盆内長一寸三分五釐廣一寸五¶
　　分厚同上¶
　　萬字版長隨蜀柱内其廣三寸四分厚同上(重䑓/鉤䦨)¶
　　(不/用)¶
　　地栿長同尋杖其廣一寸八分厚一寸六分(單鉤/䦨厚)¶
　　(一/寸)¶
凡石鉤䦨每段兩邊雲拱蜀柱各作一半令逐段相接¶
<pb:KR2m0056_WYG_003-12a>¶
　　　螭子石¶
造螭子石之制施之於階棱鉤䦨蜀柱卯之下其長一¶
尺廣四寸厚七寸上開方口其廣隨鉤䦨卯¶
　　　門砧限¶
造門砧之制長三尺五寸每長一尺則廣四寸四分厚¶
三寸八分¶
門限長隨間廣(用三段/相接)其方二寸(如砧長三尺五寸/即方七寸之類)¶
若階斷砌即卧柣長二尺廣一尺厚六寸(鑿卯口與/立柣合角)¶
<pb:KR2m0056_WYG_003-12b>¶
(造/)其立柣長三尺廣厚同上(側面分心鑿/金口一道)如相連一段¶
造者謂之曲柣¶
城門心將軍石方直混棱造其長三尺方一尺(上露一/尺下栽)¶
(二尺/入地)¶
止扉石其長二尺方八寸(上露一尺下/栽一尺入地)¶
　　　地栿¶
造城門石地栿之制先於地面上安土襯石(以長三尺/廣二尺厚)¶
(六寸/為率)上面露棱廣五寸下髙四寸其上施地栿每段長¶
<pb:KR2m0056_WYG_003-13a>¶
五尺廣一尺五寸厚一尺一寸上外棱混二寸混内一¶
寸鑿眼立排义柱¶
　　　流盃渠(剜鑿流盃/壘造流盃)¶
造流盃石渠之制方一丈五尺(用方三尺石/二十五段造)其石厚一¶
尺二寸剜鑿渠道廣一尺深九寸(其渠道盤屈或作風/字或作國字若用底)¶
(版壘造則心内施看盤一段長四尺廣三尺五寸外盤/渠道石並長三尺廣二尺厚一尺底版長廣同上厚六)¶
(寸餘並同/剜鑿之制)出入水項子石二段各長三尺廣二尺厚一¶
尺二寸(剜鑿與身内同若壘造則厚一/尺其下又用底版石厚六寸)出入水斗子二¶
<pb:KR2m0056_WYG_003-13b>¶
枚各方二尺五寸厚一尺二寸其内鑿池方一尺八寸¶
深一尺(壘造/同)¶
　　　壇¶
造壇之制共三層髙廣以石段層數自土襯上至平面¶
為髙每頭子各露明五寸束腰露一尺格身版柱造作¶
平面或起突作壺門造(石段裏用塼填後/心内用土填築)¶
　　　卷輂水窓¶
造卷輂水窓之制用長三尺廣二尺厚六寸石造隨渠¶
<pb:KR2m0056_WYG_003-14a>¶
河之廣如單眼卷輂自下兩壁開掘至硬地各用地釘¶
(木橛/也)打築入地(留出/&KR0008;卯)上鋪襯石方三路用碎塼瓦打築¶
空處令與襯石方平方上並二横砌石澁一重澁上隨¶
岸順砌並二廂壁版鋪壘令與岸平(如騎河者每段用/熟鐵鼓卯二枚仍)¶
(以錫灌如並三以上廂壁/版者每二層鋪鐵葉一重)於水窓當心平鋪石地面一¶
重於上下出入水處側砌線道三重其前密釘擗石樁¶
二路於兩邊廂壁上相對卷輂(隨渠河之廣取半圜/為卷輂棬内圜勢)用¶
斧刄石鬭卷合又於斧刄石上用繳背一重其背上又¶
<pb:KR2m0056_WYG_003-14b>¶
平鋪石段二重兩邊用石隨棬勢補填令平(若雙卷眼/造則於渠)¶
(河心依兩岸用地釘打/築二渠之間補填同上)若當河道卷輂其當心平鋪地¶
面石一重用連二厚六寸石(其縫上用熟鐵/鼓卯與廂壁同)及於卷輂¶
之外上下水隨河岸斜分四擺手亦砌地面令與廂壁¶
平(擺手内亦砌地面一/重亦用熟鐵鼓卯)地面之外側砌線道石三重其¶
前密釘擗石樁三路¶
　　　水槽子¶
造水槽之制長七尺方二尺每廣一尺脣厚二寸每髙¶
<pb:KR2m0056_WYG_003-15a>¶
一尺底厚二寸五分脣内底上並為槽内廣深¶
　　　馬臺¶
造馬臺之制髙二尺二寸長三尺八寸廣二尺二寸其¶
面方外餘一尺八寸下面分作兩踏身内或通素或叠澁¶
造隨宜彫鐫華文¶
　　　井口石(并葢/子)¶
造井口石之制每方二尺五寸則厚一尺心内開鑿井口¶
徑一尺或素平面或作素覆盆或作起突蓮華瓣造¶
<pb:KR2m0056_WYG_003-15b>¶
葢子徑一尺二寸(下作子口/徑同井口)上鑿二竅每竅徑五分(兩/竅)¶
(之間開渠子深五/分安訛角鐵手把)¶
　　　山棚鋜脚石¶
造山棚鋜脚石之制方二尺厚七寸中心鑿竅方一尺¶
二寸¶
　　　幡竿頰¶
造幡竿頰之制兩頰各長一丈五寸廣二尺厚一尺二¶
寸(筍在/内)下埋四尺五寸其石頰下出筍以穿鋜脚其鋜¶
<pb:KR2m0056_WYG_003-16a>¶
脚長四尺廣二尺厚六寸¶
　　　贔屓鼇坐碑¶
造贔屓鼇坐碑之制其首為贔屓盤龍下施鼇坐於土¶
襯之外自坐至首共髙一丈八尺其名件廣厚皆以碑¶
身每尺之長積而為法¶
　　碑身每長一尺則廣四寸厚一寸五分(上下有卯/隨身棱並)¶
　　(破/辦)¶
　　鼇坐長倍碑身之廣其髙四寸四分駝峯廣三分¶
<pb:KR2m0056_WYG_003-16b>¶
　　餘作龜文造¶
　　碑首方四寸四分厚一寸八分下為雲盤(每碑廣/一尺則)¶
　　(髙一/寸半)上作盤龍六條相交其心内刻出篆額天宫¶
　　(其長廣計字/數隨宜造)¶
　　土襯二段各長六寸廣三寸厚一寸心内刻出鼇¶
　　坐版(長五尺/廣四尺)外周四側作起突寶山面上作出没¶
　　水地¶
　　　笏頭碣¶
<pb:KR2m0056_WYG_003-17a>¶
造笏頭碣之制上為笏首下為方坐共髙九尺六寸碑¶
廣厚並準石碑制度(笏首/在内)其坐每碑身髙一尺則長(闕/)¶
髙二寸坐身之内或作方直或作壘澁隨宜彫鐫華¶
文¶
　¶
　¶
　¶
　¶
<pb:KR2m0056_WYG_003-17b>¶
　¶
　¶
　¶
　¶
　¶
　¶
　¶
　營造法式卷三¶

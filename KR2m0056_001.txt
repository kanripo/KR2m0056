# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.195269
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷一 
<pb:KR2m0056_WYG_001-1a>¶
欽定四庫全書¶
　營造法式卷一¶
　　　　　　　　　　　　　宋　李誡　撰¶
　總釋上¶
　　　　宫　　　　　　闕¶
　　　　殿(堂附/)　　　　樓¶
　　　　亭　　　　　　臺榭¶
　　　　城　　　　　　牆¶
<pb:KR2m0056_WYG_001-1b>¶
　　　　柱礎　　　　　定平¶
　　　　取正　　　　　材¶
　　　　栱　　　　　　飛昂¶
　　　　爵頭　　　　　枓¶
　　　　鋪作　　　　　平坐¶
　　　　梁　　　　　　柱¶
　　　　陽馬　　　　　侏儒柱¶
　　　　斜柱¶
<pb:KR2m0056_WYG_001-2a>¶
　　總釋上¶
　　　宫¶
易繋辭上古穴居而野處後世聖人易之以宫室上棟¶
下宇以待風雨¶
詩作于楚宫揆之以日作于楚室¶
禮儒有一畝之宫環堵之室¶
爾雅宫謂之室室謂之宫(皆所以通古今之異/語明同實而兩名)室有東¶
西廂曰廟(夾室/前堂)無東西廂有室曰寢(但有/大室)西南隅謂之¶
<pb:KR2m0056_WYG_001-2b>¶
奥(室中隠/奥處)西北隅謂之屋漏(詩曰尚不愧于/屋漏其義未詳)東北隅謂¶
之宦(宦見禮/亦未詳)東南隅謂之窔(禮曰歸室聚/窔窔亦隠闇)¶
墨子子墨子曰古之民未知為宫室時就陵阜而居穴而處下潤¶
濕傷民故聖王作為宫室之法曰宫髙足以辟潤濕旁足以圉¶
風寒上足以待霜雪雨露宫牆之髙足以别男女之禮¶
白虎通義黄帝作宫¶
世本禹作宫¶
説文宅所託也¶
<pb:KR2m0056_WYG_001-3a>¶
釋名宫穹也屋見於垣上穹崇然也室實也言人物實¶
滿其中也寢侵也所寢息也舍於中舍息也屋奥也其¶
中温奥也宅擇也擇吉處而營之也¶
風俗通義自古宫室一也漢來尊者以為號下乃避之¶
也¶
義訓小屋謂之廑(音/近)深屋謂之庝(音/同)偏舍謂之□(音/亶)□¶
謂之&KR2463;(音/次)宫室相連謂之謻(直移/切)因巖成室謂之广(音/儼)¶
壊室謂之庘(音/壓)夾室謂之廂塔下室謂之龕龕謂之椌¶
<pb:KR2m0056_WYG_001-3b>¶
(音/空)空室謂之㝩㝗(上音康/下音郎)深謂之㽎㽎(音/躭)頽謂之□&KR0008;¶
(上音批/下音鋪)不平謂之庯庩(上音逋/下音途)¶
　　　闕¶
周官太宰以正月示治法於象魏¶
禮天子諸侯臺門天子外闕兩觀諸侯内闕一觀¶
爾雅觀謂之闕(官門雙/闕也)¶
白虎通義門必有闕者何闕者所以釋門别尊卑也¶
風俗通義魯昭公設兩觀於門是謂之闕¶
<pb:KR2m0056_WYG_001-4a>¶
説文闕門觀也¶
釋名闕在門兩旁中央闕然為道也觀觀也於上觀望¶
也¶
博雅象魏闕也¶
崔豹古今注闕觀也於前所摽表宫門也其中可居登¶
之可逺觀人臣將朝至此則思其所闕故謂之闕其上¶
丹壁其下皆畫雲氣仙靈竒禽怪獸以示四方蒼龍白¶
虎𤣥武朱雀並畫其形¶
<pb:KR2m0056_WYG_001-4b>¶
義訓觀謂之闕闕謂之皇¶
　　　殿(堂附/)¶
蒼頡篇殿大堂也(徐堅注云商周以前其名/不載秦本紀始曰作前殿)¶
周官考工記夏后氏世室堂脩二七廣四脩一商人重¶
屋堂修七尋堂崇三尺周人明堂東西九筵南北七筵¶
堂崇一筵(鄭司農注云脩南北之深也夏度以步今堂/修十四步其廣益以四分修之一則堂廣十)¶
(七步半商度以尋周度以筵六/尺曰步八尺曰尋九尺曰筵)¶
禮記天子之堂九尺諸侯七尺大夫五尺士三尺¶
<pb:KR2m0056_WYG_001-5a>¶
墨子堯舜堂髙三尺¶
説文堂殿也¶
釋名堂猶堂堂髙顯貌也殿殿鄂也¶
尚書大傳天子之堂髙九雉公侯七雉子男五雉(雉長/三丈)¶
博雅堂堭殿也¶
義訓漢曰殿周曰寢¶
　　　樓¶
爾雅狹而脩曲曰樓¶
<pb:KR2m0056_WYG_001-5b>¶
淮南子延樓棧道雞棲井幹¶
史記方士言於武帝曰黄帝為五城十二樓以候神人¶
帝乃立神臺井幹樓髙五十丈¶
説文樓重屋也¶
釋名樓謂牖户之間有射孔慺慺然也¶
　　　亭¶
説文亭民所安定也亭有樓从髙省从丁聲也¶
釋名亭停也人所停集也¶
<pb:KR2m0056_WYG_001-6a>¶
風俗通義謹按春秋國語有寓望謂今亭也漢家因秦¶
大率十里一亭亭留也今語有亭留亭待葢行旅宿食¶
之所館也亭亦平也民有訟諍吏留辨處勿失其正也¶
　　　臺榭¶
老子九層之臺起於累土¶
禮記月令五月可以居髙明可以處臺榭¶
爾雅無室曰榭(榭即今/堂堭)¶
又觀四方而髙曰臺有木曰榭(積土四/方者)¶
<pb:KR2m0056_WYG_001-6b>¶
漢書坐堂皇上(室而無四/壁曰皇)¶
釋名臺持也築土堅髙能自勝持也¶
　　　城¶
周官考工記匠人營國方九里旁三門國中九經九緯¶
經涂九軌王宫門阿之制五雉宫隅之制七雉城隅之¶
制九雉(國中城内也經緯涂也經緯之涂皆容方九軌/軌謂轍廣凡八尺九軌積七十二尺雉長三丈)¶
(髙一丈度髙以/髙度廣以廣)¶
春秋左氏傳計丈尺揣髙卑度厚薄仞溝洫物土方議¶
<pb:KR2m0056_WYG_001-7a>¶
逺邇量事期計徒庸慮材用書糇糧以令役此築城之¶
義也¶
公羊傳城雉者何五版而堵五堵而雉百雉而城(天子/之城)¶
(千雉髙七雉公侯百雉髙/五雉子男五十雉髙三雉)¶
禮月令每嵗孟秋之月補城郭仲秋之月築城郭¶
管子内之為城外之為郭¶
吳越春秋鮌築城以衞君造郭以守民¶
説文城以盛民也墉城垣也堞城上女垣也¶
<pb:KR2m0056_WYG_001-7b>¶
五經異義天子之城髙九仞公侯七仞伯五仞子男三¶
仞¶
釋名城盛也盛受國都也郭廓也廓落在城外也城上¶
垣謂之睥睨言於孔中睥睨之常也亦曰陴言陴助城¶
之髙也亦曰女牆言其卑小比之於城若女子之於丈¶
夫也¶
博物志禹作城强者攻弱者守敵者戰城郭自禹始也¶
　　　牆¶
<pb:KR2m0056_WYG_001-8a>¶
周官考工記匠人為溝洫牆厚三尺崇三之(髙厚以是/為率足以)¶
(相/勝)¶
尚書既勤垣墉¶
詩崇墉仡仡¶
春秋左氏傳有牆以蔽惡¶
爾雅牆謂之墉¶
淮南子舜作室築牆茨屋令人皆知去巖穴各有室家¶
此其始也¶
<pb:KR2m0056_WYG_001-8b>¶
説文堵垣也五版為一堵㙩周垣也埒卑垣也壁垣也¶
垣蔽曰牆栽築牆長版也(今謂之/膊版)榦築牆端木也(今謂/之牆)¶
(師/)¶
尚書大傳賁墉諸侯疏杼(賁大也言大牆正道直也疏/衰也杼亦牆也亦衰其上不)¶
(得正/直)¶
釋名牆障也所以自障蔽也垣援也人所依止以為援¶
衛也墉容也所以隠蔽形容也壁辟也辟禦風寒也¶
博雅㙩(力彫/&KR0704;)䧘(音/篆)墉院(音/桓)也廦(音壁又/即壁切)牆垣也¶
<pb:KR2m0056_WYG_001-9a>¶
義訓㡯(音/乇)樓牆也穿垣謂之㸜(音/空)為垣謂之厽(音/累)周謂¶
之㙩(音/了)㙩謂之寏(音/垣)¶
　　　柱礎¶
淮南子山雲蒸柱礎潤¶
説文櫍(之日/切)柎也柎䦨足也榰(章移/切)柱砥也古用木今¶
以石¶
博雅礎磶(音/昔)磌(音真又/徒年切)礩也鑱(音/讒)謂之鈹(音/披)鐫(醉全切/又子兖)¶
(切/)謂之鏨(慙敢/切)¶
<pb:KR2m0056_WYG_001-9b>¶
義訓礎謂之磩(仄六/切)磩謂之礩礩謂之磶磶謂之磉(音/顙)¶
(今謂之石/碇音頂)¶
　　　定平¶
周官考工記匠人建國水地以垂(於四角立植而垂以/水望其髙下髙下既)¶
(定乃為位/而平地)¶
莊子水靜則平中準大匠取法焉¶
管子夫準壊險以為平¶
　　　取正¶
<pb:KR2m0056_WYG_001-10a>¶
詩定之方中又揆之以日(定營室也方中昏正四方也/揆度也度日出日入以知東)¶
(西視定凖極/以正南北)¶
周禮天官惟王建國辨方正位¶
考工記置槷以垂視以景為規識日出之景與日入之¶
景夜考之極星以正朝夕(自日出而晝其景端以至日/入既則為規測景兩端之内)¶
(規之規之交乃審也度兩交之間中屈之以指/槷則南北正日中之景最短者也極星謂北辰)¶
管子夫繩扶掇以為正¶
字林□(時釧/切)垂臬望也¶
<pb:KR2m0056_WYG_001-10b>¶
刋謬證俗音字今山東匠人猶言垂繩視正為□¶
　　　材¶
周禮任工以飭材事¶
吕氏春秋夫大匠之為宫室也景小大而知材木矣¶
史記山居千章之楸(章材/也)¶
班固漢書將作大匠屬官有主章長丞(舊將作大匠主/材吏名章曹掾)¶
又西都賦因瓌材而究竒¶
弁蘭許昌宫賦材靡隠而不華¶
<pb:KR2m0056_WYG_001-11a>¶
説文栔刻也(栔音/至)¶
傅子構大厦者先擇匠而後簡材(今或謂之方桁桁音/衡按構屋之法其規)¶
(矩制度皆以章栔為祖今語以人舉/止失措者謂之失章失栔葢此也)¶
　　　栱¶
爾雅閞謂之槉(柱上欂也亦名枅又/曰㭼閞音弁槉音疾)¶
蒼頡篇枅柱上方木¶
釋名欒攣也其體上曲攣拳然也¶
王延壽魯靈光殿賦曲枅要紹而環句(曲枅/栱也)¶
<pb:KR2m0056_WYG_001-11b>¶
博雅欂謂之枅曲枅謂之欒(枅音古妍/切又音雞)¶
薛綜西京賦注欒柱上曲木兩頭受櫨者¶
左思吳都賦彫欒鏤楶(欒栱/也)¶
　　　飛昂¶
説文㰇楔也¶
何晏景福殿賦飛昂鳥踊¶
又㰇櫨各落以相承(李善曰飛昂之形類鳥之飛今人/名屋四阿栱曰㰇昂㰇即昂也)¶
劉梁七舉雙覆井菱荷垂英昂¶
<pb:KR2m0056_WYG_001-12a>¶
義訓斜角謂之飛㭿(今謂之下昂者以昂尖下指故也/下昂尖面䫜下平又有上昂如昂)¶
(桯垗斡者施之於屋内或平坐之下昂字又作枊/或作㭿者皆吾郎切䫜於交切俗作凹者非是)¶
　　　爵頭¶
釋名上入曰爵頭形似爵頭也(今俗謂之耍頭又謂之/胡孫頭朔方人謂之&KR2689;)¶
(䗥頭&KR2689;音/勃䗥音縱)¶
　　　枓¶
語山節藻梲(節栭/也)¶
爾雅栭謂之楶(即樝/也)¶
<pb:KR2m0056_WYG_001-12b>¶
説文櫨柱上柎也栭枅上標也¶
釋名盧在柱端都盧負屋之重也斗在欒兩頭如斗¶
負上□也¶
博雅楶謂之櫨(節楶古/文通用)¶
魯靈光殿賦層櫨&KR1761;佹以岌峩(櫨枓/也)¶
義訓柱斗謂之㭼(音/沓)¶
　　　鋪作¶
漢栢梁詩大匠曰柱榱欂櫨相支持¶
<pb:KR2m0056_WYG_001-13a>¶
景福殿賦桁梧複叠勢合形離(桁梧枓栱也皆重叠/而施其勢或合或離)¶
又㰇櫨各落以相承欒栱夭矯而交結¶
徐陵太極殿銘千櫨赫奕萬栱崚層¶
李白明堂賦走栱夤縁¶
李華含元殿賦雲薄萬栱¶
又千櫨駢湊(今以枓栱層數相叠出/跳多寡次序謂之鋪作)¶
　　　平坐¶
張衡西都賦閣道穹隆(閣道飛/陛也)¶
<pb:KR2m0056_WYG_001-13b>¶
又隥道邐倚以正東(隥道閣/道也)¶
魯靈光殿賦飛陛揭孽縁雲上征中坐垂景俯視流星¶
義訓閣道謂之飛陛飛陛謂之墱(今俗謂之平/坐亦曰鼓坐)¶
　　　梁¶
爾雅杗廇謂之梁(屋大梁也杗武/方切廇力又切)¶
司馬相如長門賦委參差之糠梁(糠虚/也)¶
西都賦抗應龍之虹梁(梁曲如/虹也)¶
釋名梁强梁也¶
<pb:KR2m0056_WYG_001-14a>¶
景福殿賦雙枚既修(兩重作/梁也)¶
又重桴乃飾(重桴在外作/兩重牽也)¶
博雅曲梁謂之&KR0034;(音/栁)¶
義訓梁謂之欐(音/禮)¶
　　　柱¶
詩有覺其楹¶
春秋莊公丹桓宫楹¶
禮楹天子丹諸侯黝堊大夫蒼士黈(黈黄/色也)¶
<pb:KR2m0056_WYG_001-14b>¶
又三家視桓楹(柱曰植/曰桓)¶
西都賦彫玉瑱以居楹(瑱音/鎮)¶
説文楹柱也¶
釋名柱住也楹亭也亭亭然孤立旁無所依也魯讀曰¶
輕輕勝也孤立獨處能勝任上重也¶
景福殿賦金楹齊列玉舄承跋(玉為矴以承柱/下跋柱根也)¶
　　　陽馬¶
周官考工記商人四阿重屋(四阿若今/四注屋也)¶
<pb:KR2m0056_WYG_001-15a>¶
爾雅直不受檐謂之交(謂五架屋際椽又/直上檐交於□上)¶
説文柧棱殿堂上最髙處也¶
景福殿賦承以陽馬(陽馬屋四角引/出以承短椽者)¶
左思魏都賦齊龍首以涌霤(屋上四角雨水入龍/口中寫之於地也)¶
張景陽七命隂虬負檐陽馬翼阿¶
義訓闕角謂之柧棱(今俗謂之角梁又謂/之梁抹者葢語譌也)¶
　　　侏儒柱¶
語山節藻棁¶
<pb:KR2m0056_WYG_001-15b>¶
爾雅梁上楹謂之棁(侏儒/柱也)¶
揚雄甘泉賦抗浮柱之飛榱(浮柱即梁/上柱也)¶
釋名棳棳儒也梁上短柱也棳儒猶侏儒短故因以名¶
之也¶
魯靈光殿賦胡人遥集於上楹(今俗謂/之蜀柱)¶
　　　斜柱¶
長門賦離樓梧而相摚(丑庚/切)¶
説文摚袤柱也¶
<pb:KR2m0056_WYG_001-16a>¶
釋名迕在梁上兩頭相觸迕也¶
魯靈光殿賦枝摚杈枒而斜據(枝摚梁上交木也&KR1166;枒/相柱而斜據其間也)¶
義訓斜柱謂之梧(今俗謂/之义手)¶
　¶
　¶
　¶
　¶
　¶
<pb:KR2m0056_WYG_001-16b>¶
　¶
　¶
　¶
　¶
　¶
　¶
　¶
　營造法式卷一¶

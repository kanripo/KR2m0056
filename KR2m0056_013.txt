# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.421913
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷十三 
<pb:KR2m0056_WYG_013-1a>¶
欽定四庫全書¶
　營造法式卷十三¶
　　　　　　　　　　　　　宋　李誡　撰¶
　&KR1769;作制度¶
　　　　結&KR1769;　　　　　用瓦¶
　　　　壘屋脊　　　　用鴟尾¶
　　　　用獸頭等¶
　泥作制度¶
<pb:KR2m0056_WYG_013-1b>¶
　　　　壘牆　　　　　用泥¶
　　　　畫璧　　　　　立竈(轉煙/直拔)¶
　　　　釡鑊竈　　　　茶鑪¶
　　　　壘射垜¶
　　&KR1769;作制度¶
　　　結&KR1769;¶
結&KR1769;屋宇之制有二等¶
　一曰㼧瓦施之於殿閣㕔堂亭榭等其結&KR1769;之法先¶
<pb:KR2m0056_WYG_013-2a>¶
　將㼧瓦齊口斫去下棱令上齊直次斫去㼧瓦身内¶
　裏棱令四角平穏(甬内或有不穏/須斫令平正)謂之解橋於平版¶
　上安一半圈(髙廣與/㼧瓦同)將㼧瓦斫造畢於圈内試過謂¶
　之攛窠下鋪仰瓪瓦(上壓四分下留六分/散瓪仰合瓦並準此)兩㼧瓦相¶
　去隨所用㼧瓦之廣匀分隴行自下而上(其㼧瓦須/先就屋上)¶
　(拽勘隴行修斫口縫令/密再掲起方用灰結瓦)&KR1769;畢先用大當溝次用線道¶
　瓦然後壘脊¶
　二曰瓪瓦施之於㕔堂及常行屋舍等其結&KR1769;之法¶
<pb:KR2m0056_WYG_013-2b>¶
　兩合瓦相去隨所用合瓦廣之半先用當溝等壘脊¶
　畢乃自上而至下匀拽隴行(其仰瓦並小頭向/下合瓦小頭在上)¶
凡結&KR1769;至出檐仰瓦之下小運檐之上用鷰頷版華廢¶
之下用狼牙版(若殿宇七間以上鷰頷版廣三寸厚八/分餘屋並廣二寸厚五分為率每長二)¶
(尺用釘一枚狼牙版同其/轉角合版處用鐵葉裹釘)其當檐所出華頭㼧瓦身内¶
用葱臺釘(下入小連/檐勿令透)若六椽以上屋勢𦂳峻者於正¶
脊下第四㼧瓦及第八㼧瓦背當中用著蓋腰釘(先於/棧笆)¶
(或箔上約度腰釘逺近/横安版兩道以透釘脚)¶
<pb:KR2m0056_WYG_013-3a>¶
　　　用瓦¶
用瓦之制¶
　殿閣㕔堂等五間以上用㼧瓦長一尺四寸廣六寸¶
　五分(仰瓪瓦長一尺/六寸廣一尺)三間以下用㼧瓦長一尺二寸¶
　廣五寸(仰瓪瓦長一尺/四寸廣八寸)¶
　散屋用㼧瓦長九寸廣三寸五分(仰瓪瓦長一尺二/寸廣六寸五分)¶
　小亭榭之類柱心相去方一丈以上者用㼧瓦長八¶
　寸廣三寸五分(仰瓪瓦長/尺廣六寸)一若方一丈者用㼧瓦長¶
<pb:KR2m0056_WYG_013-3b>¶
　六寸廣二寸五分(仰瓪瓦長八寸五/分廣五寸五分)如方九尺以下¶
　者用㼧瓦長四寸廣二寸三分(仰瓪瓦長六寸/廣四寸五分)¶
　㕔堂等用散瓪瓦者五間以上用瓪瓦長一尺四寸¶
　廣八寸¶
　㕔堂三間以下(門樓/同)及廊屋六椽以上用瓪瓦長一¶
　尺三寸廣七寸或廊屋四椽及散屋用瓪瓦長一尺¶
　二寸廣六寸五分(以上仰瓦合瓦並同至檐頭並用/重脣㼧瓦其散瓪瓦結&KR1769;者合瓦)¶
　(仍用垂尖/華頭瓪瓦)¶
<pb:KR2m0056_WYG_013-4a>¶
凡瓦下補襯柴棧為上版棧次之如用竹笆葦箔若殿¶
閣七間以上用竹笆一重葦箔五重五間以下用竹笆¶
一重葦箔四重㕔堂等五間以上用竹笆一重葦箔三¶
重如三間以下至廊屋並用竹笆一重葦箔二重(以上/如不)¶
(用竹笆更加葦箔兩重若用/荻箔則兩重代葦箔三重)散屋用葦箔三重或両重¶
其棧柴之上先以膠泥徧泥次以純石灰拖&KR1769;(若版及/笆箔上)¶
(用純灰結&KR1769;者不用泥抹並用石灰隨抹拖&KR1769;其/秖用泥結&KR1769;者亦用泥先抹版及笆箔然後結&KR1769;)所用¶
之瓦須水浸過然後用之(其用泥以灰㸃節縫者同若/只用泥或破灰泥及澆灰下)¶
<pb:KR2m0056_WYG_013-4b>¶
(瓦者其瓦更不用/水浸壘脊亦同)¶
　　　壘屋脊¶
壘屋脊之制¶
　殿閣若三間八椽或五間六椽正脊髙三十一層垂¶
　脊低正脊兩層(并線道瓦/在内下同)¶
　堂屋若三間八椽或五間六椽正脊髙二十一層¶
　㕔屋若間椽與堂等者正脊減堂脊兩層(餘同/堂法)¶
　門樓屋一間四椽正脊髙一十一層或一十三層若¶
<pb:KR2m0056_WYG_013-5a>¶
　三間六椽正脊髙一十七層(其髙不得過㕔如/殿門者依殿制)¶
　廊屋若四椽正脊髙九層¶
　常行散屋若六椽用大當溝瓦者正脊髙七層用小¶
　當溝瓦者髙五層¶
　營房屋若兩椽脊髙三層¶
凡壘屋脊每增兩間或兩椽則正脊加兩層(殿閣加至/三十七層)¶
(止㕔堂二十五層止門樓一十九層止廊屋一十一層/止常行散屋大當溝者九層止小當溝者七層止營屋)¶
(五層/止)正脊於線道瓦上厚一尺至八寸垂脊減正脊二寸¶
<pb:KR2m0056_WYG_013-5b>¶
(正脊十分中上收二/分垂脊上收一分)線道瓦在當溝瓦之上脊之下殿¶
閣等露三寸五分堂屋等三寸廊屋以下並二寸五¶
分其壘脊瓦並用本等(其本等用長一尺六寸至一尺/四寸瓪瓦者壘脊瓦只用長一)¶
(尺三/寸瓦)合脊㼧瓦亦用本等(其本等用八寸六寸㼧瓦/者合脊用長九寸㼧瓦)令¶
合垂脊㼧瓦在正脊㼧瓦之下(其線道上及合脊㼧瓦/下並用白石灰各泥一)¶
(道謂之/白道)若㼧瓪瓦結&KR1769;其當溝瓦所壓㼧瓦頭並勘縫¶
刻項子深三分令與當溝瓦相銜其殿閣於合脊㼧瓦¶
上施走獸者(其走獸有九品一曰行龍二曰飛鳯三曰/行師四曰天馬五曰海馬六曰飛魚七曰)¶
<pb:KR2m0056_WYG_013-6a>¶
(牙魚八曰狻猊九/曰獬豸相間用之)每隔三瓦或五瓦安獸一枚(其獸之/長隨所)¶
(用㼧瓦謂如用一尺六寸㼧/瓦即獸長一尺六寸之類)正脊當溝瓦之下垂鐵索兩¶
頭各長五尺(以備修整綰繫栅架之用五間者十條七/間者十二條九間者十四條並匀分布用)¶
(之若五間以下九間/以上並約此加減)垂脊之外横施華頭㼧瓦及重脣¶
瓪瓦者謂之華廢常行屋垂脊之外順施瓪瓦相疊者¶
謂之剪邊¶
　　　用鴟尾¶
用鴟尾之制¶
<pb:KR2m0056_WYG_013-6b>¶
　殿屋八椽九間以上其下有副階者鴟尾髙九尺至¶
　一丈(若無副階/髙八尺)五間至七間(不計/椽數)髙七尺至七尺五¶
　寸三間髙五尺至五尺五寸¶
　樓閣三層檐者與殿五間同兩層檐者與殿三間同¶
　殿挾屋髙四尺至四尺五寸¶
　廊屋之類並髙三尺至三尺五寸(若廊屋轉角即/用合角鴟尾)¶
　小亭殿等髙二尺五尺至三尺¶
凡用鴟尾若髙三尺以上者於鴟尾上用鐵脚子及鐵¶
<pb:KR2m0056_WYG_013-7a>¶
束子安搶鐵其搶鐵之上施五义拒鵲子(三尺以/下不用)身兩¶
面用鐵鞠身内用栢木樁或龍尾唯不用搶鐵拒鵲加¶
襻脊鐵索¶
　　　用獸頭等¶
用獸頭等之制¶
　殿閣垂脊獸並以正脊層數為祖¶
　　正脊三十七層者獸髙四尺三十五層者獸髙三¶
　　尺五寸三十三層者獸髙三尺三十一層者獸髙¶
<pb:KR2m0056_WYG_013-7b>¶
　　二尺五寸¶
　堂屋等正脊獸亦以正脊層數為祖其垂脊獸並降¶
　正脊獸一等用之(謂正脊獸髙一尺四寸者/埀脊獸髙一尺二寸之類)¶
　　正脊二十五層者獸髙三尺五寸二十三層者獸¶
　　髙三尺二十一層者獸髙二尺五寸一十九層者¶
　　獸髙二尺¶
　廊屋等正脊及垂脊獸祖並同上(散屋/亦同)¶
　　正脊九層者獸髙二尺七層者獸髙一尺八寸¶
<pb:KR2m0056_WYG_013-8a>¶
　散屋等¶
　　正脊七層者獸髙一尺六寸五層者獸髙一尺四¶
　　寸¶
　殿閣至㕔堂亭榭轉角上下用套獸嬪伽蹲獸滴當¶
　火珠等¶
　　四阿殿九間以上或九脊殿十一間以上者套獸¶
　　徑一尺二寸嬪伽髙一尺六寸蹲獸八枚各髙一¶
　　尺滴當火珠髙八寸(套獸施之於子角梁首嬪/伽施於角上蹲獸在嬪伽)¶
<pb:KR2m0056_WYG_013-8b>¶
　　(之後其滴當火珠在檐/頭華頭㼧瓦之上下同)¶
　　四阿殿七間或九脊殿九間套獸徑一尺嬪伽髙一¶
　　尺四寸蹲獸六枚各髙九寸滴當火珠髙七寸¶
　　四阿殿五間九脊殿五間至七間套獸徑八寸嬪¶
　　伽髙一尺二寸蹲獸四枚各髙八寸滴當火珠髙¶
　　六寸(㕔堂三間至五間以上如五鋪作造厦両/頭者亦用此制唯不用滴當火珠下同)¶
　　九脊殿三間或㕔堂五間至三間枓口跳及四鋪¶
　　作造厦兩頭者套獸徑六寸嬪伽髙一尺蹲獸兩¶
<pb:KR2m0056_WYG_013-9a>¶
　　枚各髙六寸滴當火珠髙五寸¶
　　亭榭厦兩頭者(四角或八角/撮尖亭子同)如用八寸㼧瓦套獸¶
　　徑六寸嬪伽髙八寸蹲獸四枚各廣六寸滴當¶
　　火珠髙四寸若用六寸㼧瓦套獸徑四寸嬪伽髙¶
　　六寸蹲獸四枚各髙四寸(如枓口跳或四鋪/作蹲獸只用兩枚)滴當¶
　　火珠髙三寸¶
　　㕔堂之類不厦兩頭者每角用嬪伽一枚髙一尺¶
　　或只用蹲獸一枚髙六寸¶
<pb:KR2m0056_WYG_013-9b>¶
　佛道寺觀等殿閣正脊當中用火珠等數¶
　　殿閣三間火珠徑一尺五寸五間徑二尺七間以¶
　　上並徑二尺五寸(火珠並兩焰其夾脊兩面造盤/龍或獸面每火珠一枚内用栢)¶
　　(木竿一條亭/榭所用同)¶
　亭榭鬭尖用火珠等數¶
　　四角亭子方一丈至一丈二尺者火珠徑一尺五¶
　　寸方一丈五尺至二丈者徑二尺(火珠四焰或八/焰其下用圓坐)¶
　　八角亭子方一丈五尺至二丈者火珠徑二尺五¶
<pb:KR2m0056_WYG_013-10a>¶
　　寸方三丈以上者徑三尺五寸¶
凡獸頭皆順脊用鐵鉤一條套獸上以釘安之嬪伽用¶
葱臺釘滴當火珠坐於華頭㼧瓦滴當釘之上¶
　　泥作制度¶
　　　壘牆¶
壘牆之制髙廣隨間每牆髙四尺則厚一尺每髙一尺¶
其上斜收六分(每面斜收白/上各三分)每用坯墼三重鋪襻竹一¶
重若髙增一尺則厚加二尺五寸減亦如之¶
<pb:KR2m0056_WYG_013-10b>¶
　　　用泥(其名有四一曰現二/曰瑾三曰塗四曰泥)¶
用石灰等泥壁之制先用麤泥搭絡不平處候稍乾次¶
用中泥趁平又候稍乾次用細泥為襯上施石灰泥畢¶
候水脈定收壓五遍令泥面光澤(乾厚一分三釐其/破灰浞不用中泥)¶
　合紅灰每石灰一十五斤用土朱五斤(非殿閣者用/石灰一十七)¶
　(斤土朱/三斤)赤土一十一斤八兩¶
　合青灰用石灰及軟石炭各一半如無軟石炭每石¶
　灰一十斤用麤墨一斤或黒煤一十一兩膠七錢¶
<pb:KR2m0056_WYG_013-11a>¶
　合黄灰每石灰三斤用黄土一斤¶
　合破灰每石灰一斤用白篾土四斤八兩每用石灰¶
　十斤用麥䴬九斤收壓兩遍令泥面光澤¶
　細泥一重(作灰/襯同)方一丈用麥&KR0146;一十五斤(城壁增一/倍麤泥同)¶
　麤泥一重方一丈用麥&KR0146;八斤(搭絡及中泥/作襯減半)¶
　麤細泥施之城壁及散屋内外先用麤泥次用細泥¶
　收壓兩遍¶
凡和石灰泥每石灰三十斤用麻擣二斤(其和紅黄青灰/等即通計所用)¶
<pb:KR2m0056_WYG_013-11b>¶
(二朱赤土黄土石炭等斤數在石灰之内/如青灰内若用墨煤或麤墨者不計數)若礦石灰每¶
八斤可以充十斤之用(每礦石灰三十/斤加麻擣一斤)¶
　　　畫壁¶
造畫壁之制先以麤泥搭絡畢候稍乾再用泥横被竹¶
篾一重以泥蓋平又候稍乾釘麻華以泥分披令匀又¶
用泥蓋平(以上用麤泥五重厚一分五釐若栱眼壁/只用麤細泥各一重上施沙泥收壓三遍)方¶
用中泥細襯泥上施沙泥候水脈定收壓十遍令泥面¶
光澤¶
<pb:KR2m0056_WYG_013-12a>¶
凡和沙泥每白沙二斤用膠土一斤麻擣洗擇淨者七¶
兩¶
　　　立竈(轉煙/直拔)¶
造立竈之制并臺共髙二尺五寸其門突之類皆以鍋¶
口徑一尺為祖加減之(鍋徑一尺者一斗每增一斗/口徑加五分加至一石止)¶
　轉煙連二竈門與突並隔煙後¶
　　門髙七寸廣五寸(每增一斗髙廣/各加二分五釐)¶
　　身方出鍋口徑四周各三寸(為定/法)¶
<pb:KR2m0056_WYG_013-12b>¶
　　臺長同上廣亦隨身髙一尺五寸至一尺二寸(一/斗)¶
　　(者髙一尺五寸每加一斗者減二/分五釐減至一尺二寸五分止)¶
　　腔内後項子髙同門其廣二寸髙廣五分(項子内/斜髙向)¶
　　(上入突謂之槍/煙增减亦同門)¶
　　隔煙長同臺厚二寸髙視身出一尺(為定/法)¶
　　隔鍋項子廣一尺心内虗隔作兩處令分煙入¶
　　突¶
　直拔立竈門及臺在前突在煙匱之上(自一鍋至/連數鍋)¶
<pb:KR2m0056_WYG_013-13a>¶
　　門身臺等並同前制(唯不用/隔煙)¶
　　煙匱子長隨身髙出竈身一尺五寸廣六寸(為定/法)¶
　　山華子斜髙一尺五寸至二尺長隨煙匱子在煙¶
　　突兩旁匱子之上¶
凡竈突髙視屋身出屋外三尺(如時暫用不在屋下者/髙三尺突上作鞾頭出)¶
(煙/)其方六寸或鍋增大者量宜加之加至方一尺二寸¶
止並以石灰泥飾¶
　　　釡鑊竈¶
<pb:KR2m0056_WYG_013-13b>¶
造釡鑊竈之制釡竈如蒸作用者髙六寸(餘並入/地内)其非¶
蒸作用安鐵甑或瓦甑者量宜加髙加至三尺止鑊竈¶
髙一尺五寸其門項之類皆以釡口徑以每增一寸鑊¶
口徑以每增一尺為祖加減之(釡口徑一尺六寸者一/石每増一石口徑加一)¶
(寸加至十石止鑊口/徑三尺增至八尺止)¶
　釡竈釡口徑一尺六寸¶
　　門髙六寸(於竈身内髙/三寸餘入地)廣五寸(每徑増一寸髙廣/各加五分如用鐵)¶
　　(甑者竈門用鐵鑄造及/門前後各用生鐵版)¶
<pb:KR2m0056_WYG_013-14a>¶
　　腔内後項子髙廣搶煙及增加并後突並同立竈¶
　　之制(加連二或連三造者並壘向後/其向後者每一釡加髙五寸)¶
　鑊竈鑊口徑三尺(用磚/壘造)¶
　　門髙一尺二寸廣九寸(每徑增一尺髙廣各加三寸/用鐵竈門其門前後各用鐵)¶
　　(版/)¶
　　腔内後項子髙視身(搶煙/向上)若鑊口徑五尺以上者¶
　　底下當心用鐵柱子¶
　　後駝項突方一尺五寸(並二/坯壘)斜髙二尺五寸曲長¶
<pb:KR2m0056_WYG_013-14b>¶
　　一丈七尺(令出牆/外四尺)¶
凡釡鑊竈面並取圜泥造其釡鑊口徑四周各出六寸¶
外泥飾與立竈同¶
　　　茶鑪¶
造茶鑪之制髙一尺五寸其方廣等皆以髙一尺為祖¶
加減之¶
　面方七寸五分¶
　口圜徑三寸五分深四寸¶
<pb:KR2m0056_WYG_013-15a>¶
　吵眼髙六寸廣三寸(内搶風斜髙/向上八寸)¶
凡茶鑪底方六寸内用鐵燎杖八條其泥飾同立竈之¶
制¶
　　　壘射垜¶
壘射垜之制先築牆以長五丈髙二丈為率(牆心内長/二丈兩邊)¶
(牆各長一丈五尺両/頭斜收向裏各三尺)上壘作五峯其峯之髙下皆以牆¶
每一丈之長積而為法¶
　中峯每牆長一丈髙二尺¶
<pb:KR2m0056_WYG_013-15b>¶
　次中両峯各髙一尺二寸(其心至中峯/心各一丈)¶
　兩外峯各髙一尺六寸(其心至次中兩/峯各一丈五尺)¶
　子垜髙同中峯(廣減髙一尺/厚減髙之半)¶
　兩邊踏道斜髙視子垜長隨垜身(厚減髙之半分作/一十二踏每踏髙)¶
　(八寸三分廣一/尺二寸五分)¶
　子垜上當心踏臺長一尺二寸髙六寸面廣四寸(厚/減)¶
　(面之半分作三踏/每一尺為一踏)¶
凡射垜五峯每中峯髙一尺則其下各厚三寸上收令¶
<pb:KR2m0056_WYG_013-16a>¶
方減下厚之半(上收至方一尺五寸止其兩峯之間並先/約度上收之廣相對垂繩令縱至牆上為)¶
(兩峯䫜/内圜勢)其峯上各安蓮華坐瓦火珠各一枚當面以青¶
石灰白石灰上以青灰為縁泥飾之¶
　¶
　¶
　¶
　¶
　¶
<pb:KR2m0056_WYG_013-16b>¶
　¶
　¶
　¶
　¶
　¶
　¶
　¶
　營造法式卷十三¶

# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.408114
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 卷十二
<pb:KR2m0056_WYG_012-1a>¶
欽定四庫全書¶
　營造法式卷十二¶
　　　　　　　　　　　　　宋　李誡　撰¶
　彫作制度¶
　　　　混作　　　　彫插寫生華¶
　　　　起突卷葉華　剔地窪葉華¶
　旋作制度¶
　　　　殿堂等雜用名件　照壁版寶牀上名件¶
<pb:KR2m0056_WYG_012-1b>¶
　　　　佛道帳上名件¶
　鋸作制度¶
　　　　用材植　　　抨墨¶
　　　　就餘材¶
　竹作制度¶
　　　　造笆　　　　隔截編道¶
　　　　竹柵　　　　䕶殿檐雀眼網¶
　　　　地面棋文簟　障日䈳等簟¶
<pb:KR2m0056_WYG_012-2a>¶
　　　　竹笍索¶
　　彫作制度¶
　　　混作¶
彫混作之制有八品¶
　一曰神仙(真人女真金童/玉女之類同)二曰飛仙(嬪伽共命/鳥之類同)三曰化¶
　生(以上並手執樂器或芝/草華果缾盤器物之屬)四曰拂菻(蕃王夷人之類/同手内牽拽走)¶
　(獸或執旌旗/矛㦸之屬)五曰鳯凰(孔雀仙鶴鸚鵡山鷓練鵲錦/鷄鴛鴦鵝鴨鳬鴈之類同)¶
　六曰師子(狻猊麒麟天馬海馬羦/羊仙鹿熊象之類同)¶
<pb:KR2m0056_WYG_012-2b>¶
　　　　以上並施之於鉤闌柱頭之上或牌帶四周¶
　　　　(其牌帶之内上施飛仙下用寶牀真人等如/係御書両頰作昇龍並在起突華地之外)¶
　　　　及照壁版之類亦用之¶
　七曰角神(寶藏神/之類同)¶
　　　　施之於屋出入轉角大角梁之下及帳坐腰¶
　　　　内之類亦用之¶
　八曰纒柱龍(盤龍坐龍牙/魚之類同)¶
　　　　施之於帳及經藏柱之上(或纒/寶山)或盤於藻井¶
<pb:KR2m0056_WYG_012-3a>¶
　　　　之内¶
凡混作彫刻成形之物令四周皆備其人物及鳯凰之¶
類或立或坐並於仰覆蓮華或覆瓣蓮華坐上用之¶
　　　彫挿寫生華¶
彫挿寫生華之制有五品¶
　一曰牡丹華二曰芍藥華三曰黄葵華四曰芙蓉華¶
　五曰蓮荷華¶
　　　　以上並施之於栱眼壁之内¶
<pb:KR2m0056_WYG_012-3b>¶
凡彫挿寫生華先約栱眼壁之髙廣量宜分布畫様隨¶
其卷舒彫成華葉於寶山之上以華盆安挿之¶
　　　起突卷葉華¶
彫剔地起突(或透/突)卷葉華之制有三品¶
　一曰海石榴華二曰寶牙華三曰寶相華(謂皆卷葉/者牡丹華)¶
　(之類/同)每一葉之上三卷者為上兩卷者次之一卷者¶
　又次之¶
　　　　以上並施之於梁額(裹貼/同)格子門腰版牌帶¶
<pb:KR2m0056_WYG_012-4a>¶
　　　　鉤䦨版雲栱尋杖頭椽頭盤子(如殿閣椽頭/盤子或盤起)¶
　　　　(突龍鳯/之類)及華版凡貼絡如平棋心中角内若¶
　　　　牙子版之類皆用之或於華内間以龍鳯化¶
　　　　生飛禽走獸等物¶
凡彫剔地起突華皆於版上壓下四周隠起身内華葉¶
等彫䤹葉内飜卷令表裏分明剔削枝條須圜混相壓¶
其華文皆隨版内長廣匀留四邊量宜分布¶
　　　剔地窪葉華¶
<pb:KR2m0056_WYG_012-4b>¶
彫剔地(或透/突)窪葉(或平/卷葉)葉之制有七品¶
　一曰海石榴華二曰牡丹華(芍藥華寶相華之類/卷葉或寫主者並同)三¶
　曰蓮荷華四曰萬嵗藤五曰卷頭蕙草(長生草及蠻/雲蕙草之類)¶
　(同/)六曰蠻雲(胡雲及蕙草/雲之類同)¶
　　　以上所用及華内間龍鳯之類並同上¶
凡彫剔地窪葉華先於平地隠起華頭及枝條(其枝梗/並交起)¶
(相/壓)減壓下四周葉外空地亦有平彫透突(或壓/地)諸華者¶
其所用並同上若就地隨刄彫壓出華文者謂之實彫¶
<pb:KR2m0056_WYG_012-5a>¶
施之於雲栱地霞鵝項或义子之首(及义子鋌/脚版内)及牙子¶
版垂魚惹草等皆用之¶
　　旋作制度¶
　　　殿堂等雜用名件¶
造殿堂屋宇等雜用名件之制¶
　椽頭盤子大小隨椽之徑若椽徑五寸即厚一寸如¶
　徑加一寸則厚加二分減亦如之(加至厚一寸二分/止減至厚六分止)¶
　榰角梁寶缾每缾髙一尺即肚徑六寸頭長三寸三¶
<pb:KR2m0056_WYG_012-5b>¶
　分足髙二寸(餘作/缾身)缾上施仰蓮胡桃子下坐合蓮若¶
　缾髙加一寸則肚徑加六分減亦如之或作素寶缾¶
　即肚徑加一寸¶
　蓮華柱頂每徑一寸其髙減徑之半¶
　柱頭仰覆蓮華胡桃子(二段或/三段造)每徑廣一尺其髙同¶
　徑¶
　門上木浮漚每徑一寸即髙七分五釐¶
　鉤闌上葱臺釘每髙一寸即徑二分釘頭隨徑髙七¶
<pb:KR2m0056_WYG_012-6a>¶
　分¶
　蓋葱臺釘筒子髙視釘加一寸每髙一寸即徑廣二¶
　分五釐¶
　　　照壁版寶牀上名件¶
造殿内照壁版上寶牀等所用名件之制¶
　香鑪徑七寸其髙減徑之半¶
　注子共髙七寸每髙一寸即肚徑七分(兩段/造)其項髙¶
　徑取髙十分中以三分為之¶
<pb:KR2m0056_WYG_012-6b>¶
　注盌徑六寸每徑一寸則髙八分¶
　酒杯徑三寸每徑一寸即髙七分(足在/内)¶
　杯盤徑五寸每徑一寸即厚二分(足子徑二寸五分/每徑一寸即髙四)¶
　(分心子/並同)¶
　鼓髙三寸每髙一寸即肚徑七分(両頭隠出皮/厚及釘子)¶
　鼔坐徑三寸五分每徑一寸即髙八分(両段/造)¶
　杖鼔長三寸每長一寸鼔大面徑七分小面徑六分¶
　腔口徑五分腔腰徑二分¶
<pb:KR2m0056_WYG_012-7a>¶
　蓮子徑三寸其髙減徑之半¶
　荷葉徑六寸每徑一寸即厚一分¶
　卷荷葉長五寸其卷徑減長之半¶
　披蓮徑二寸八分每徑一寸即髙八分¶
　蓮蓓蕾髙三寸每髙一寸即徑七分¶
　　　佛道帳上名件¶
造佛道等帳上所用名件之制¶
　火珠髙七寸五分肚徑三寸每肚徑一寸即尖長七¶
<pb:KR2m0056_WYG_012-7b>¶
　分每火珠髙加一寸即肚徑加四分減亦如之¶
　滴當火珠髙二寸五分每髙一寸即肚徑四分每肚¶
　徑一寸即尖長八分胡桃子下合蓮長七分¶
　瓦頭子每徑一寸其長倍徑之廣若作瓦錢子每徑¶
　一寸即厚三分減亦如之(加至厚六分止/減至厚二分止)¶
　寶柱子作仰合蓮華胡桃子寶缾相間通長造長一¶
　尺五寸每長一寸即徑廣八釐如坐内紗忩旁用者¶
　每長一寸即徑廣二分若坐腰車槽内用者每長一¶
<pb:KR2m0056_WYG_012-8a>¶
　寸即徑廣四分¶
　貼絡門盤每徑一寸其髙減徑之半¶
　貼絡浮漚每徑五分即髙三分¶
　平棋錢子徑一寸(厚五分/為定法)¶
　角鈴(每一朶九件大鈴蓋子簧/子各一角内子角鈴共六)¶
　　大鈴髙二寸每髙一寸即肚徑廣八分¶
　　蓋子徑同大鈴其髙減半¶
　　簧子徑及髙皆減大鈴之半¶
<pb:KR2m0056_WYG_012-8b>¶
　　子角鈴徑及髙皆減簧子之半¶
　　圜櫨枓大小隨材分(髙二十分徑/三十二分)¶
　　虗柱蓮華錢子(用五/段)上段徑四寸下四段各遞減¶
　　二分(厚三分/為定法)¶
　　虗柱蓮華胎子徑五寸每徑一寸即髙六分¶
　　　鋸作制度¶
　　　　用材植¶
用材植之制凡材植須先將大方木可以入長大料者¶
<pb:KR2m0056_WYG_012-9a>¶
盤截解割次將不可以充極長極廣用者量度合用名¶
件亦先從名件中就長或就廣解割¶
　　　　抨墨¶
抨繩墨之制凡大材植須合大面在下然後垂繩取正¶
抨墨其材植廣而薄者先自側面抨墨務在就材充用¶
勿令將可以充長大用者截割為細小名件¶
若所造之物或斜或訛或尖者並結角交解(謂如飛子/或顛倒交)¶
(斜解割可以両/就長用之類)¶
<pb:KR2m0056_WYG_012-9b>¶
　　　就餘材¶
就餘材之制凡用木植内如有餘材可以别用或作版¶
者其外面多有璺裂須審視名件之長廣量度就璺解¶
割或可以帶璺用者即那餘材於心内就其厚别用或¶
作版勿令失料(如璺裂深或不可/就者解作臕版)¶
　　竹作制度¶
　　　造笆¶
造殿堂等屋宇所用竹笆之制每間廣一尺用經一道¶
<pb:KR2m0056_WYG_012-10a>¶
(經順椽用若竹徑二寸一分至徑一寸七分者廣一尺/用經一道徑一寸五分至一寸者廣八寸用經一道徑)¶
(八分以下者廣/六寸用經一道)每經一道用竹四片緯亦如之(緯横鋪/椽上)¶
殿閣等至散舍如六椽以上所用竹並徑三寸二分至¶
徑二寸三分若四椽以下者徑一寸二分至徑四分其¶
竹不以大小並劈作四破用之(如竹徑八分至徑四分/者並椎破用之下同)¶
　　　隔截編道¶
造隔截壁桯内竹編道之制每壁髙五尺分作四格上¶
下各横用經一道(凡上下貼桯者俗謂之壁齒不以經/數多寡皆上下貼桯各用一道下同)¶
<pb:KR2m0056_WYG_012-10b>¶
格内横用經三道(共五/道)並横經縱緯相交織之(或髙少/而廣多)¶
(者則縱經/横緯織之)每經一道用竹三片(以竹簽/釘之)緯用竹一片若¶
栱眼壁髙二尺以上分作三格(共四/道)髙一尺五寸以下¶
者分作両格(共三/道)其壁髙五尺以上者所用竹徑三寸¶
二分至徑二寸五分如不及五尺及栱眼壁屋山内尖¶
斜壁所用竹徑二寸三分至徑一寸並劈作四破用之¶
(露籬所/用同)¶
　　　竹柵¶
<pb:KR2m0056_WYG_012-11a>¶
造竹柵之制每髙一丈分作四格(制度與竹/編道同)若髙一丈¶
以上者所用竹徑八分如不及一丈者徑四分(並去梢/全用之)¶
　　　䕶殿檐雀眼網¶
造䕶殿閣檐枓栱及托忩櫺内竹雀眼網之制用渾青¶
篾每竹一條(以徑一寸/二分為率)劈作篾一十二條刮去青廣三¶
分從心斜起以長篾為經至四邊却折篾入身内以短¶
篾直行作緯往復織之其雀眼徑一寸(以篾心/為則)如於雀¶
眼内間織人物及龍鳯華雲之類並先於雀眼上描定¶
<pb:KR2m0056_WYG_012-11b>¶
隨描道織補施之於殿檐枓栱之外如六鋪作以上即¶
上下分作兩格隨間之廣分作兩間或三間當縫施¶
竹貼釘之(竹貼每竹徑一寸二分分/作四片其窗櫺内用者同)其上下或用¶
木貼釘之(其木貼廣二/寸厚六分)¶
　　　地面棋文簟¶
造殿閣内地面棋文簟之制用渾青篾廣一分至一分¶
五釐刮去青横以刀刄拖令厚薄匀平次立兩刄於刄¶
中摘令廣狹一等從心斜起以縱篾為則先擡二篾壓¶
<pb:KR2m0056_WYG_012-12a>¶
三篾起四篾又壓三篾然後横下一篾織之(復於起四/處擡二篾)¶
(循環/如此)至四邊尋斜取正擡三篾至七篾織水路(水路外/摺邊歸)¶
(篾頭於/身内)當心織方勝等或華文龍鳯(並染紅黄/篾用之)其竹用¶
徑二寸五分至徑一寸(障日䈳/等簟同)¶
　　　障日䈳等簟¶
造障日䈳等所用簟之制以青白篾相雜用廣二分至¶
四分從下直起以縱篾為則擡三篾壓三篾然後横下¶
一篾織之(復自擡三處從長篾一條/内再起壓三循環如此)若造假棋文並擡¶
<pb:KR2m0056_WYG_012-12b>¶
四篾壓四篾横下兩篾織之(復自擡四處當心/再擡循環如此)¶
　　　竹笍索¶
造綰繫鷹架竹笍索之制每竹一條(竹徑二寸五/分至一寸)劈作¶
一十一片每片掲作二片作五股辮之每股用篾四條¶
或三條(若純青造用青白篾各二/條合青篾在外如青白篾)造成廣一寸五分厚¶
四分每條長二百尺臨時量度所用長短截之¶
　¶
　營造法式卷十二¶

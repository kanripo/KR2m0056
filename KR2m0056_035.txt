# -*- mode: mandoku-view; -*-
#+TITLE: 營造法式
#+DATE: 2015-08-24 22:53:23.793881
#+PROPERTY: ID KR2m0056
#+PROPERTY: BASEEDITION WYG    
#+PROPERTY: JUAN 補遺
<pb:KR2m0056_WYG_035-1a>¶
欽定四庫全書¶
　營造法式補遺¶
　　　　　　　　　　　　　宋　李誡　撰¶
　　　　方圜平直　　　取徑圍¶
　　　　定功　　　　　取正¶
　　　　定平　　　　　牆¶
　　　　舉折　　　　　諸作異名¶
　　　　總諸作看詳¶
<pb:KR2m0056_WYG_035-1b>¶
　　　方圜平直¶
周官考工記圜者中規方者中矩立者中垂衡者中水¶
鄭司農注云治材居材如此乃善也¶
墨子子墨子言曰天下從事者不可以無法儀雖至百¶
工從事者亦皆有法百工為方以矩為圜以規直以繩¶
衡以水正以垂無巧工不巧工皆以此五者為法巧者¶
能中之不巧者雖不能中依放以從事猶愈於巳¶
周髀算經昔者周公問於商髙曰數安從出商髙曰數¶
<pb:KR2m0056_WYG_035-2a>¶
之法出於圜方圜出於方方出於矩矩出於九九八十¶
一萬物周事而圜方用焉大匠造制而規矩設焉或毁¶
方而為圜或破圜而為方方中為圜者謂之圜方圜中¶
為方者謂之方圜也¶
韓子曰無規矩之法繩墨之端雖班爾不能成方圜¶
　　　看詳諸作制度皆以圜方直平為準至如八棱¶
　　　之類及欹斜羨(禮圖云羨為不圜之貌璧羨以/為量物之度也鄭司農云羨猶)¶
　　　(延也以善切其袤/一尺而廣狹焉)陊(史記索隱云陊謂狹長/而方去其角也陊丁果)¶
<pb:KR2m0056_WYG_035-2b>¶
　　　(切俗作/隋非)亦用規矩取法令謹案周官考工記等¶
　　　修立下條¶
　　諸取圜者以規方者以矩直者抨繩取則立者垂¶
　　繩取正横者定水取平¶
　　　取經圖¶
九章算經李淳風注云舊術求圜皆以周三徑一為率¶
若用之求圜周之數則周少而徑多徑一周三理非精¶
宻葢術從簡要略舉大綱而言今依宻率以七乘周¶
<pb:KR2m0056_WYG_035-3a>¶
二十二而一即徑以二十二乗徑七而一即周¶
　　　看詳今來諸工作已造之物及制度以周徑為¶
　　　則者如㸃量大小須於周内求徑或於俓内求¶
　　　周若用舊例以圍三徑一方五斜七為據則踈¶
　　　略頗多今謹按九章算經及約斜長等宻率修¶
　　　立下條¶
　　諸徑圍斜長依下項¶
　　　圜徑七其圍二十有二¶
<pb:KR2m0056_WYG_035-3b>¶
　　　方一百其斜一百四十有一¶
　　　八棱徑六十每面二十有五其斜六十有五¶
　　　六棱徑八十有七每面五十其斜一百¶
　　　圜徑内取方一百中得七十有一¶
　　　方内取圜徑一得一(八棱六棱/取圜準此)¶
　　　定功¶
唐六典凡役有輕重功有短長注云以四月五月六月¶
七月為功以二月三月八月九月為中功以十月十一¶
<pb:KR2m0056_WYG_035-4a>¶
月十二月正月為短功¶
　　　看詳夏至日長有至六十刻者冬至日短有止¶
　　　四十刻者若一等定功則枉弃日刻甚多今謹¶
　　　按唐六典修立下條¶
　　諸稱功者謂中功以十分為率長功加一分短功¶
　　減一分¶
　　諸稱長功者謂四月五月六月七月中功謂二月¶
　　三月八月九月短功謂十月十一月十二月正月¶
<pb:KR2m0056_WYG_035-4b>¶
　　　　右三項並入總例¶
　　　取正¶
詩定之方中又揆之以日注云定營室也方中昬正四¶
方也揆度也度日出日入以知東西南視定北準極以¶
正南北¶
周禮天官惟王建國辨方正位¶
考工記置槷以垂視以景為規識日出之景與日入之¶
景夜考之極星以正朝夕鄭司農注云自日出而畫其¶
<pb:KR2m0056_WYG_035-5a>¶
景端以至日入既則為規測景兩端之内規之規之交¶
乃審也度兩交之間中屈之以指槷則南北正日中之¶
景最短者也極星謂北辰¶
管子夫繩扶掇以為正¶
字林□(時釧/切)垂臬望也¶
刋謬證俗音字今山東匠人猶言垂繩視正為□¶
　　　看詳今來凡有興造既以水平定地平面然後¶
　　　立表測景望星以正四方正與經傳相合今謹¶
<pb:KR2m0056_WYG_035-5b>¶
　　　按詩及周官考工記等修立下條¶
　　取正之制先於基址中央日内置圜版徑一尺三¶
　　寸六分當心立表髙四寸徑一分畫表景之端記¶
　　日中最短之景次施望筒於其上望日星以正四¶
　　方¶
　　望筒長一尺八寸方三寸(用版/合造)兩罨頭開圜眼徑¶
　　五分筒身當中兩壁用軸安於兩立頰之内其立¶
　　頰自軸至地髙三尺廣三寸厚二寸晝望以筒指¶
<pb:KR2m0056_WYG_035-6a>¶
　　南令日景透北夜望以筒指北於筒南望令前後¶
　　兩竅内正見北辰極星然後各垂繩墜下記望筒¶
　　兩竅心於地以為南則四方正¶
　　若地勢偏衺既以景表望筒取正四方或有可疑¶
　　處則更以水池景表較之其立表髙八尺廣八寸¶
　　厚四寸上齊(後斜向/下三寸)安於池版之上其池版長一¶
　　丈三尺中廣一尺於一尺之内隨表之廣刻線兩¶
　　道一尺之外開水道環四周廣深各八分用水定¶
<pb:KR2m0056_WYG_035-6b>¶
　　平令日景兩邊不出刻線以池版所指及立表心¶
　　為南則四方正(安置令立表在南池版在北其景/夏至順線長三尺冬至長一丈三)¶
　　(尺其立表内向池版/處用曲尺較令方正)¶
　　　定平¶
周官考工記匠人建國水地以垂鄭司農注云於四角¶
立植而垂以水望其髙下髙下既定乃為位而平地¶
莊子水靜則平中準大匠取法焉¶
管子夫準壞險以為平¶
<pb:KR2m0056_WYG_035-7a>¶
尚書大傳非水無以準萬里之平¶
釋名水準也平準物也¶
何晏景福殿賦惟工匠之多端固萬變之不窮讎天地¶
以開基並列宿而作制制無細而不協於規景作無㣲¶
而不違於水臬五臣注云水臬水平也¶
　　　看詳今來凡有興建須先以水平望基四角所¶
　　　立之柱定地平面然後可以安置柱石正與經¶
　　　傳相合今謹按周禮考工記修立下條¶
<pb:KR2m0056_WYG_035-7b>¶
　　定平之制既正四方據其位置於四角各立一表¶
　　當心安水平其水平長二尺四寸廣二寸五分髙¶
　　二寸下施立樁長四尺(安&KR0008;/在内)上面横坐水平兩頭¶
　　各開池方一寸七分深一寸三分(或中心更開/池者方深同)身¶
　　内開槽子廣深各五分令水通過於兩頭池子内¶
　　各用水浮子一枚(用三池者水浮/子或亦用三枚)方一寸五分髙¶
　　一寸二分刻上頭令側薄其厚一分浮於池内望¶
　　兩頭水浮子之首遥對立表處於表身内畫記即¶
<pb:KR2m0056_WYG_035-8a>¶
　　知地之髙下(若槽内如有不可用水處即於樁子/當心施墨線一道上垂繩墜下令繩)¶
　　(對墨線心則上槽自平與用水同其/槽底與墨線兩邊用曲尺較令方正)¶
　　凡定柱礎取平須更用真尺較之其真尺長一丈¶
　　八尺廣四寸厚二寸五分當心上立表髙四尺(廣/厚)¶
　　(同/上)於立表當心自上至下施墨線一道垂繩墜下¶
　　令繩對墨線心則其下地面自平(其真尺身上平/處與立表上墨)¶
　　(線兩邊亦用曲/尺較令方正)¶
　　　牆¶
<pb:KR2m0056_WYG_035-8b>¶
周官考工記匠人為溝洫牆厚三尺崇三之鄭司農注¶
云髙厚以是為率足以相勝¶
尚書既勤垣墉¶
詩崇墉圪圪¶
春秋左氏傳有牆以蔽惡¶
爾雅牆謂之墉¶
淮南子舜作室築牆茨屋令人皆知去巖穴各有室家¶
此其始也¶
<pb:KR2m0056_WYG_035-9a>¶
說文堵垣也五版為一堵㙩周垣也埒卑垣也壁垣也¶
垣蔽曰牆栽築牆長版也(今謂之/膊版)榦築牆端木也(今謂/之牆)¶
(師/)¶
尚書大傳賁墉諸侯䟽杼注云賁大也言大牆正道直¶
也䟽衰也杼亦牆也亦衰其上不得正直¶
釋名牆障也所以自障蔽也垣援也人所依止以為援¶
衛也墉容也所以隠蔽形容也壁辟也辟禦風寒也¶
博雅㙩(力彫/切)䧘(音/篆)墉院(音犯宋/時避諱)也廦(音壁又/即壁切)牆垣也¶
<pb:KR2m0056_WYG_035-9b>¶
義訓庉(音/乇)樓牆也穿垣謂之㸜(音/空)為坦謂之厽(音/累)周謂¶
之㙩(音/了)㙩謂之寏(音/垣)¶
　　　看詳今來築牆制度皆以髙九尺厚三尺為祖¶
　　　雖城壁與屋牆露牆各有増損其大槩皆以厚¶
　　　三尺崇三之為法正與經傳相合今謹按周官¶
　　　考工記等羣書修立下條¶
　　築牆之制每牆厚三尺則髙九尺其上斜收比厚¶
　　減半若髙増三尺則厚加一尺減亦如之¶
<pb:KR2m0056_WYG_035-10a>¶
　　凡露牆每牆髙一丈則厚減髙之半其上收面之¶
　　廣比髙五分之一若髙増一尺其厚加三寸減亦¶
　　如之(其用葽橛並/準築城制度)¶
　　凡抽絍牆髙厚同上其上收面之廣比髙四分之¶
　　一若髙増一尺其厚加二寸五分(如在屋下只加/二寸剗削並準)¶
　　(築城/制度)¶
　　　　右三項並入壕寨制度¶
　　　舉折¶
<pb:KR2m0056_WYG_035-10b>¶
周官考工記匠人為溝洫葺屋三分瓦屋四分鄭司農¶
注云各分其脩以其一為峻¶
通俗文屋上平曰陠(必孤/切)¶
刋謬證俗音字陠今猶言陠峻也¶
皇朝景文公宋祁筆録今造屋有曲折者謂之庯峻齊¶
魏間以人有儀矩可喜者謂之庯峭蓋庯峻也(今謂之/舉折)¶
　　　看詳今來舉屋制度以前後撩檐方心相去逺¶
　　　近分為四分自撩檐方背上至脊槫背上四分¶
<pb:KR2m0056_WYG_035-11a>¶
　　　中舉起一分雖殿閣與&KR0550;堂及廊屋之類略有¶
　　　増加大抵皆以四分舉一為祖正與經傳相合¶
　　　今謹按周官考工記修立下條¶
　　舉折之制先以尺為丈以寸為尺以分為寸以釐¶
　　為分以豪為釐側畫所建之屋於平正壁上定其¶
　　舉之峻慢折之圜和然後可見屋内梁柱之髙下¶
　　卯眼之逺近(今俗謂之定側/様亦曰㸃草架)舉屋之法如殿閣樓¶
　　臺先量前後撩檐方心相去逺近分為三分(若餘/屋柱)¶
<pb:KR2m0056_WYG_035-11b>¶
　　(頭作或不出跳者/則用前後檐柱心)從撩檐方背至脊槫背舉起一¶
　　分(如屋深三丈即/舉起一丈之類)如㼧瓦&KR0550;堂即四分中舉起一¶
　　分又通以四分所得丈尺每一尺加八分若&KR0008;瓦¶
　　廊屋及瓪瓦&KR0550;堂每一尺加五分或瓪瓦廊屋之¶
　　類每一尺加三分(若兩椽屋不加其副階或/纒腰並二分中舉一分)¶
　　折屋之法以舉髙尺丈每尺折一寸每架自上遞¶
　　減半為法如舉髙二丈即先從脊槫背上取平下¶
　　屋撩檐方背其上第一縫折二尺又從上第一縫¶
<pb:KR2m0056_WYG_035-12a>¶
　　槫背取平下至撩檐方背於第二縫折一尺若椽¶
　　數多即逐縫取平皆下至撩檐方背每縫並減上¶
　　縫之半(如第一縫二尺第二縫一尺第三/縫五寸第四縫二寸五分之類)如取平¶
　　皆從槫心抨繩令𦂳為則如架道不匀即約度逺¶
　　近隨宜加減(以脊槫及撩/檐方為準)¶
　　若八角或四角鬬尖亭榭自撩檐方背舉至角梁¶
　　底五分中舉一分至上簇角梁即兩分中舉一分¶
　　(若亭榭只用瓪瓦者/即十分中舉四分)¶
<pb:KR2m0056_WYG_035-12b>¶
　　簇角梁之法用三折先從大角背自撩檐方心量¶
　　向上至棖桿卯心取大角梁背一半立上折簇梁¶
　　斜向棖桿舉分盡處(其簇角梁上下並出/卯中下折簇梁同)次從上¶
　　折簇梁盡處量至撩檐方心取大角梁背一半立¶
　　中折簇梁斜向上折簇梁當心之下又次從撩檐¶
　　方心立下折簇梁斜向中折簇梁當心近下(令中/折簇)¶
　　(角梁上一半與上折/簇梁一半之長同)其折分並同折屋之制(唯量/折以)¶
　　(曲尺於絃上取方/量之用瓪瓦者同)¶
<pb:KR2m0056_WYG_035-13a>¶
　　　　右入大木作制度¶
　　　諸作異名¶
今按羣書修立總釋已具法式淨條第一第二卷内凡¶
四十九篇總二百八十三條(今更不/重録)¶
　　　看詳屋室等名件其數實繁書傳所載各有異¶
　　　同或一物多名或方俗語滯其間亦有訛謬相¶
　　　傳音同字近者遂轉而不改習以成俗今謹按¶
　　　羣書及以其曹所語參詳去取修立總釋二卷¶
<pb:KR2m0056_WYG_035-13b>¶
　　　今於逐作制度篇目之下以古今異名載於注¶
　　　内修立下條¶
　　牆(其名有五一曰牆二曰墉/三曰垣四曰㙩五曰壁)¶
　　　　右入壕寨制度¶
　　柱礎(其名有六一曰礎二曰櫍三曰磶四/曰磌五曰磩六曰鋉今謂之石碇)¶
　　　　右入石作制度¶
　　材(其名有三一曰章/二曰材三曰方桁)¶
　　栱(其名有六一曰開二曰槉三曰/欂四曰曲枅五曰欒六曰栱)¶
<pb:KR2m0056_WYG_035-14a>¶
　　飛昻(其名有五一曰㰇二曰飛昻三/曰英昻四曰斜角五曰下昻)¶
　　爵頭(其名有四一曰爵頭二曰要/頭三曰胡孫頭四曰&KR2689;䗥頭)¶
　　枓(其名有五一曰楶二曰栭/三曰櫨四曰㭼五曰枓)¶
　　平坐(其名有五一曰閣道二曰墱道/三曰飛陛四曰平坐五曰鼓坐)¶
　　梁(其名有三一曰梁/二曰杗廇三曰欐)¶
　　柱(其名有二一/曰楹二曰柱)¶
　　陽馬(其名有五一曰觚棱二曰陽馬/三曰闕角四曰角梁五曰梁枺)¶
　　侏儒柱(其名有六一曰梲二曰侏儒柱三曰/浮柱四曰棳五曰上楹六曰蜀柱)¶
<pb:KR2m0056_WYG_035-14b>¶
　　斜柱(其名有五一曰斜柱二曰梧/三曰迕四曰枝柱五曰义手)¶
　　棟(其名有九一曰棟二曰桴三曰檼四曰棼/五曰甍六曰極七曰槫八曰檩九曰櫋)¶
　　搏風(其名有二一曰/榮二曰搏風)¶
　　柎(其名有三一曰柎二/曰複棟三曰替木)¶
　　椽(其名有四一曰桷二曰椽三曰榱四曰/橑短椽其名有二一曰梀二曰禁楄)¶
　　檐(其名有十四一曰宇二曰檐三曰樀四曰楣五/曰屋垂六曰㭒七曰櫺八曰聨櫋九曰橝十曰)¶
　　(庌十一曰廡十二曰槾/十三曰㮰十四曰庮)¶
　　舉折(其名有四一曰陠二曰/峻三曰陠峭四曰舉折)¶
<pb:KR2m0056_WYG_035-15a>¶
　　　　右入大木作制度¶
　　烏頭門(其名有三一曰烏頭大門二曰/表楬三曰閥閲今呼為櫺星門)¶
　　平棊(其名有三一曰平機二曰平橑三曰平棊俗/謂之平起其以方椽施素版者謂之平闇)¶
　　鬬八藻井(其名有三一曰藻井二曰圜泉/三曰方井今謂之鬬八藻井)¶
　　鉤闌(其名有八一曰櫺檻二曰軒檻三曰㰍四曰/梐牢五曰闌楯六曰柃七曰階檻八曰鉤闌)¶
　　拒馬义子(其名有四一曰梐枑二曰梐/拒三曰行馬四曰拒馬义子)¶
　　屏風(其名有四一曰皇邸二曰/後版三曰扆四曰屏風)¶
　　露籬(其名有五一曰㰚二曰柵三曰/據四曰藩五曰落今謂之露籬)¶
<pb:KR2m0056_WYG_035-15b>¶
　　　　右入小木作制度¶
　　塗(其名有四一曰垷二/曰墐三曰塗四曰泥)¶
　　　　右入泥作制度¶
　　階(其名有四一曰階二/曰陛三曰陔四曰墒)¶
　　　　右入塼作制度¶
　　瓦(其名有二一/曰瓦二曰㽇)¶
　　塼(其名有四一曰甓二曰/瓴甋三曰㲄四曰㼾甎)¶
　　　　右入窰作制度¶
<pb:KR2m0056_WYG_035-16a>¶
　　總諸作看詳¶
　　　看詳先準¶
　　　朝㫖以營造式舊文秖是一定之法及有營造¶
　　　位置盡皆不同臨時不可考據徒為空文難以¶
　　　行用先次更不施行委臣重别編修今編修到¶
　　　海行營造法式總釋井總例共二卷制度一十¶
　　　五卷功限一十卷料理井工作等第共三卷圖¶
　　　様六卷目録一卷總三十六卷計三百五十七¶
<pb:KR2m0056_WYG_035-16b>¶
　　　篇共三千五百五十五條内四十九篇二百八¶
　　　十三條係於經史等羣書中檢㝷考究到或制¶
　　　制與經傳相合或一物而數名各異已於前項¶
　　　逐門看詳立文外其三百八篇三千二百七十¶
　　　二條係自來工作相傳並是經久可以行用之¶
　　　法與諸作諳㑹經歴造作工匠詳悉講究規矩¶
　　　比較諸作利害隨物之大小有増減之法(謂如/版門)¶
　　　(制度以髙一尺為法積至二丈四尺如科栱等/功限以第六等材為法若材増減一等其功限)¶
<pb:KR2m0056_WYG_035-17a>¶
　　　(各有加減/法之類)各於逐項制度功限料例内刱行修¶
　　　立並不曽叅用舊文即别無開具看詳因依其¶
　　　逐作造作名件内或有須於畫圖可見規矩者¶
　　　皆别立圖様以明制度¶
　¶
　¶
　¶
　¶
<pb:KR2m0056_WYG_035-17b>¶
　¶
　¶
　¶
　¶
　¶
　¶
　¶
　營造法式補遺¶
